<!DOCTYPE html>
<html>
	<head>
		<meta charset="utf-8">
		<link rel="stylesheet" href="../css/gongyou.css">
		<link rel="stylesheet" href="../makal-tamsil/header000.css">
		<link rel="stylesheet" href="../css/home pag.css">
		<link rel="stylesheet" href="../css/foter.css">
		<link rel="stylesheet" href="../ziti.css">
		<link rel="stylesheet" href="Roman1.css">
		<script src="../jquery.js"></script>
		<title>بىچارە قىز</title>
	</head>
	<body>
		<div style="right: 4%; top:80%; position: fixed; ">
			<img class="img-ding" src="../Eibrat/dingbu.gif" alt="" style="display: none;">
		</div>
		<header>
			<div id="header">
				<div class="header-div1">
					<figure>
						<img class="logo pull-right" src="../img/LOGO.gif" alt="">
					</figure>
					<p>ھىكايەم ئۇرغۇيچە مەخسۇس توربىكىتى</p>
					
				</div>
			</div>
		</header>
		<main id="centainer">
			<div class="box">
				<div class="in-header">
					<p class="pull-right">
						<a href="">ھازىرقى ئورنىڭز<span>&gt;</span></a>
						<a href="../index.html">باش بەت<span>&gt;</span></a>
						<a style="color: #fff;">رومان</a>
						<!-- <span class="pull-left hekmat" >رومان</span> -->
					</p>
					
				</div>
				<div class="var-div1 pull-left" style="display: ;">
					<div class="timu">
						<p>رومان</p>
					</div>
					<ul>
						<a href="./Roman.html"><li id="box1" class="cou">ئاشنىدارچىلىق نابۇت قىلغان بەخىتسىز بوۋاق</li></a>
						<a href="./Roman - 副本 (2).html"><li id="box1"> تىرىك كۆمېۋىتىلگەن بوۋاق</li></a>
						<a href=""><li id="box1"style="border-left: 5px solid #006ba1; background-color: #c3c3c3;">بىچارە قىز</li></a>
						<a href="./Roman - 副本 (4).html"><li id="box1">ۋاپادار كېلىن ھازازۇل قېينىئانا</li></a>
						<a href="./Roman - 副本 (5).html"><li id="box1">شاھزادە سەمەندەر ۋە بېشەكشېرىن</li></a>
						<a href="./Roman - 副本 (6).html"><li id="box1" >سەرسان كۆڭۈللەر</li></a>
					</ul>
				</div>
				<div>
					<div id="box" class="shan1" style="display: block;">
						<p>
							بىچارە قىز
						</p>
						<p>1قىسىم</p>
						<p>
							كىچىكىمدە چوڭلار «كۆرگىنىڭدىن كۆپتۇر كۆرمىگىنىڭ، كۆرمىگەننى كۆرىسەن ئۆلمىگىنىڭ» دېسە نېمە گەپكىن دەپتىكەنمەن. ئەسلى ئىنسان تۇغۇلۇپ ئۆلۈپ كەتكۈچە ھەر قانداق ئىشقا يولۇقىدۇ دېگەن گەپ ئىكەن بۇ . ئېھتىمال ھاياتلىقتا مېنىڭ كۆرىدىغان خۇشاللىقىمدىن قايغۇلىرىم كۆپمىكىن ، مەن تۇغۇلۇشۇمغىلا پۇتلىرىمغا بىر مۇنچە ئاۋارىچىلىقلار يۆگىشىپ تۇغۇلۇپتىكەنمەن، بەلكىم «ئەمدىلا تۇغۇلغان بالا نېمە ئاۋارىچىلىقلار بىلەن تۇغۇلاتتى، ئېھتىمال بۇياق ئۆزىنىڭ تەستە تۇغۇلغانلىقىنى دېسە كېرەك» دەپ ئويلاۋاتقانسىز ھە؟ بولدى زېھنىڭىزنى خوراتماڭ، ھېچقانداق كىچىك بالا ئاسانلا تۇغۇلۇپ قالمايدۇ، مەنمۇ شۇلارغا ئوخشاش بىچارە ئانامنى ئىككى كۈن تولغاق ئازابى تارتقۇزۇپ، جېنىنى ئېلىپ جاڭگالدا قويۇپ تۇغۇلۇپتىكەنمەن. ئەگەر مەن بىلەن تەڭ پەيدا بولغان  ئاۋارىچىلىقلار بولمىغىنىدا بۇنداق تۇغۇلۇشمۇ ھېچ گەپ ئەمەسقۇ! لېكىن مەن بىر قارا نوپۇس . بۇ گەپنىڭ مەنىسىنى بىلەلىدىڭلارمۇ؟ بۇ دېگىنىم پىلان سىرتىدا تۇغۇلۇپ قالغان بالا دېگەن گەپ. 
							
							مەن ئانامنىڭ قورسىقىغا بىتۇيۇق ئۈنۈپ قالغاندىن كېيىن ئانام بىلەن دادام مەن ھەققىدە خېلى باش قاتۇرۇپتۇ . ئەلۋەتتە ئۇلارنىڭ باش قاتۇرغىنى مېنى تۇغۇش كېرەكمۇ يوق دېگەن مەسىلە، ئاخىرى ئۇلار ماڭا چىدىماپتۇ. شۇنىڭ بىلەن مېنى تۇغۇشقا قارار تاپقاندىن كېيىن ئانام قورسىقى سەل تومپايغاندىن باشلاپ «ئاغرىپ قاپتۇ»، شۇڭا تالا- تۈزگە چىقماپتۇ. بۇنداق كۈن ئۆتكۈزۈشنىڭ تەسلىكىنى بەلكىم نۇرغۇن كىشىلەر بىلمىسە كېرەك. كۈن ئۆتۈپ ئاي ئۆتۈپ مەن ئانامنى ئىككى كۈن قىيناپ ئاخىرى يورۇق دۇنياغا كۆز ئېچىپتىمەن . مەن تۇغۇلۇپ ئۈچ كۈن بولغاندا ئانام مېنى ۋە مەندىن ئىككى ياش چوڭ ئاكامنى ئېلىپ ئەمدىلا توققۇز ياشقا كىرگەن ئاچام بىلەن ئون بىر ياشقا كىرگەن ئاكامنى دادامغا قالدۇرۇپ يېزىدىكى چوڭ داداملارنىڭ ئۆيىگە كېتىپتۇ . سەھرا دېگەننىڭ ئاسمىنى كەڭرى ، باغرى ئىللىق. ئانام مۇشۇ يەردە ماڭا ۋە ئاكامغا قاراپتۇ. ئانامنىڭ ئېيتىپ بېرىشىچە ئانام مەن سەۋەبلىك ئۇ يەردە ئىككى يېرىم يىل تۇرۇپتۇ . مەن ئىككى يېرىم ياشقا كىرگەندە ئانام ئاكامنى ئېلىپ ناھىيىدىكى ئۆيىمىزگە قايتىپ كېتىپتۇ. ئانام مەن بار چاغدا كەتسە مېنىڭ ئەگىشىپ قېلىشىمدىن ئەنسىرەپ مېنى نەۋرە بالىلار بىلەن ئېتىزلىققا ئەۋەتىۋېتىپ ئاندىن كېتىپتۇ. ئېتىزلىقتىن قايتىپ كەلسەم ئاناممۇ يوق ئاكاممۇ يوق ، مەن ئۇلارنىڭ غەلۋىسىنى قىلىپ راسا يىغلىدىم . مېھرىبان چوڭ ئانام بىلەن چوڭ دادام مېنى ئىللىق قۇچاقلىرىغا ئېلىشىپ يىرىك ئەمما مېھىرلىك ئالقانلىرى بىلەن بېشىمنى سىيلاپ يۇمران يۈز ۋە ئېڭەكلىرىمنى ئەركىلىتىپ تۇرۇپ ماڭا تەسەللىي بېرىشىپ يېغىدىن پەس قىلدى . شۇنىڭدىن كېيىن مەن بۇ ئۆيدىكى تەنھا تۇرمۇشۇمنى باشلىۋەتتىم ، ئەلۋەتتە بۇ ئۆيدە مەندىن باشقا يەنە ئىككى نەۋرە بالىلار بار ئىدى . ئۇلار تاغامنىڭ يەنى ئانامنىڭ ئىنىسىنىڭ بالىلىرى ئىدى. ئەينى چاغدا تاغام ئايالى ئىككى بالىسى بىلەن بىللە چوڭ داداملار بىلەن تۇراتتى. ئۇلار ئىككىسى دائىم مېنى بوزەك قىلىۋالاتتى . مەنغۇ ئۇنچە بەك يۇۋاش بوزەكلەردىن ئەمەس ئىدىم، لېكىن ئاتا-ئانىسىز قالغان بالىنىڭ كۈچى ھېچنېمىگە يەتمەيدىكەن . گەرچە چوڭ دادام چوڭ ئاناملار ماڭا ناھايىتى ياخشى ئىگە بولۇپ تۇرسىمۇ ، ئەمما يەنىلا ئۇ ئىككىسى تەرىپىدىن بوزەك بولۇپ قالاتتىم. ھەر قېتىم يىغلىغىنىمدا چوڭ دادام مېنى ئىككى تاشنىڭ ئارىسىغا تۇغۇلغان بالام دەيتى ، بۇ ئىككى تاشنىڭ مېنىڭ ئۆيۈم بىلەن بۇ ئۆي ئىكەنلىكىنى ياكى مېنى داۋاملىق بوزەك قىلىۋالىدىغان ئىككى نەۋرە بالا ئىكەنلىكىنى بىلمەيتىم . راستىنى دېسەم بۇ ئىككى تاشنىڭ زادى نېمىنى ياكى كىمنى كۆرسىتىدىغانلىقىنى ھازىرمۇ بىلمەيمەن. چوڭ دادام ۋە چوڭ ئاناملار ماڭا ئامراق ئىدى. ئۇلارنىڭ ماڭا ئامراق بولۇشىمۇ ھېلىقى ئىككى نەۋرە بالىنىڭ ئۆچلىكىنى كەلتۈرەتتىمىكىن تاڭ، مۇشۇنى باھانە قىلىپمۇ مېنى بوزەك قىلىۋالاتتى. مەن يىغلىسام ئۇلار خۇشال بولۇپ كۈلۈشەتتى،« ماڭە بېرىپ چوڭ داداڭغا دېگىنە، مېنى ئۇردى بوزەك قىلدى دەپ دېگىنە، دېسەڭمۇ بىزنى نېمە قىلالايتى» دەيتى ئۇلار . چوڭ دادام چوڭ ئاناملار ئۇلارنى راستىنلا ھېچنېمە قىلمايتى ، پەقەت ئۇلارغا چىرايلىق تەربىيە قىلىپ مېنى بوزەك قىلماي ياخشى ئۆتۈشنى ئېيتاتتى، ئەمما بۇ ساپال قۇلاقلار ماقۇل دەپ قويۇپ قىلغۇلۇقىنى قىلىۋېرەتتى. ئانام ئىككى ھەپتىدە بىر قېتىم كېلىپ مېنى يوقلايتى ، بەزىدە داداممۇ تەڭ كېلەتتى، مەيلى ئۇلار بىللە كەلسۇن ياكى ئانام ئۆزى كەلسۇن مەندىن ئىككى ياش چوڭ ئاكام دائىم ئۇنىڭ يېنىدا بولاتتى . بەزىدە ئاچام بىلەن يەنە بىر ئاكاممۇ بىللە كېلەتتى. ئۇلار كەلگەندە مەندىن خۇشال مەندىن بەختىيار ئادەم بولمايتى. ئەمما ئۇلار كېتىشىگە شۈمشىيىپلا قالاتتىم. ئىككى ئاكام بىلەن ئاچامغا ھەسەت قىلاتتىم. ئانام بىلەن دادامغا خاپا بولاتتىم. نېمىشقا ئۇلار پەقەت ئاچام بىلەن ئىككى ئاكامنىلا باقىدۇ؟ مېنى نېمىشقا بۇ يەردىن ئېلىپ كەتمەيدۇ؟…
							
							
							
							    بارا-بارا ئۇلارنىڭ كېلىشىنىمۇ بەك خالاپ كەتمەيدىغان بولۇپ قالدىم . چۈنكى ئۇلار بىر كېلىپ كەتسە مېنىڭ نەچچە كۈنگىچە كەيپىياتىم ياخشى بولماي قالاتتى. مۇشۇنداق قىسىلىپ يۈرۈپ تۆت يېرىم ياشلارغا كىردىم. بىر كۈنى دادام ئانام ئىككى ئاكام ئاچام ھەممەيلەن كەلدى. ئۇلار بۇ قېتىم ماڭىلا ئەمەس بۇ ئۆيدىكى ھەممەيلەنگە كۆپ سوۋغاتلىقلارنى ئېلىپ كەلگەن ئىدى . ھەممەيلەن دېگۈدەك خۇشال ئىدى ، مەنمۇ خۇشال ئىدىم، دادا بىلەن ئانا دېگەن قاناتقىلا ئوخشايدىكەن، شۇ تاپتا ئۇچ دېسە ئۇچقۇدەك ھېسسىياتتا ئىدىم. لېكىن نېمىشقىدۇر چوڭ دادام بىلەن چوڭ ئاناملارنىڭ كۆزلىرىدە ياشلار لىغىرلاپ تۇراتتى. ئۇلارنىڭ يۈزلىرى كۈلۈپ تۇراتتى يۇ ، كۆزلىرى ياش ئىدى. مەن ئۇلارنىڭ زادى خۇشال ياكى خاپا ئىكەنلىكىنى بىلەلمىدىم . ئۇلار ھېلىدىن ھېلىغا مېنى باغرىغا باساتتى. چاچلىرىمنى ھېدلايتى. ئانام داداملار كېتىدىغان چاغدا مېنىڭ بېشىمدىن ئايىغىمغىچە تولۇق يېڭىلاپ چىقتى. ئاندىن قوللىرىمدىن يېتىلەپ ئېلىپ ماڭدى . شۇندىلا مەن بۈگۈن ئۆز ئۆيۈمگە قايتىدىغانلىقىمنى ھەم چوڭ دادام چوڭ ئاناملارنىڭ ماڭا چىدىماي قالغانلىقىنى بىلدىم . راستىنى ئېيتقاندا مەنمۇ ئۇلارغا قىيمايتىم. لېكىن ئۆز ئۆيۈمگە قايتىشنىڭ خۇشاللىقىدا ئۇلارغا بولغان قىيماسلىقىم چەتكە قېقىلىپ قالدى. مەن خۇشاللىقىمدا ئەتراپقا تويماي قاراپ دادام ئانام قېرىنداشلىرىمدىن توختىماي سوئال سوراپ ماڭاتتىم . ماشىنىغا ئولتۇرغاندا بولسا ھەيرانلىقىم چېكىگە يەتتى ، ماشىنا چوڭ دادامنىڭ ئېشەك ھارۋىسىدىن كۆپ تېز ماڭىدىكەن ، بىرەر نەرسىنى كۆرۈپ سوراپ بولغۇچە ئۇ يەردىن قۇيۇندەك ئۆتۈپ كېتىدىكەن . گەرچە ئىلگىرى ماشىنىنى مەن كۆرۈپ باققان بولساممۇ ، ئەمما ئولتۇرۇپ باقمىغاچقا ئۇنىڭ بۇنداق ئاجايىپ تۇيغۇنى  پەيدا قىلالايدىغانلىقىنى ئويلاپ باقماپتىكەنمەن . ئاخىرى ئۆيىمىزگىمۇ كەلدۇق.
							
							
							
							مەن ئاكام بىلەن ئاچاملارنى ئاكا ئاچا دەپ ئاتاۋەردىم. دېمىسىمۇ ئۇلار مېنىڭ ئاچام بىلەن ئاكامغۇ؟ لېكىن ئۇلار مېنى ئۇكام دەيتى يۇ، لېكىن بىر كىملەرگە تاغامنىڭ قىزى ئىدى ، بۇ يەردە بىر مەزگىل تۇرىدۇ دەپ چۈشەندۈرەتتى. كېيىن مەن دادام ئاناملارنىڭ ئۇلارغا شۇنداق دەپ ئۆگەتكەنلىكىنى بىلدىم. دەسلەپ كۆڭلۈم يېرىم بولدى. كېيىن مەيلى نېمە دېسە دېسۇن ، ئىشقىلىپ مۇشۇ ئۆيدە تۇرساملا بولدى دەپ ئارتۇق ئويلىمىدىم . چوڭ ئاكام بىلەن ئاچام مەكتەپكە باراتتى، ئىككىنچى ئاكامنىمۇ مەكتەپكە بېرىشتى. مەن بولسام يالغۇز قالدىم ، ئەمما بۇ يەردە يەنە يېڭى دوست تېپىۋالدىم. يەنى بىزگە خوشنا شىياۋجاۋ بىلەن چىقىشىپ قالدىم. شياۋ جاۋ مەندىن سەل كىچىكرەك ئىدى ، ئەمما شوخ ، جانلىق ئىدى. مېنىڭمۇ تېگى مىجەزىم جانلىق بولغاچقا ئىككىمىز كېلىشىپ قالدۇق. دەسلەپ بىز بىر- بىرىمىزنىڭ تىلىنى بىلەلمەي سەل قىينالدۇق. ئەمما كۈن بويى ئەتىگەندىن كەچكىچە ئويناۋېرىپ ئۆز-ئارا بىر بىرىمىزگە تىلىمىزنى بىلدۈرەلەيدىغان بولدۇق . بىز ئىككىمىز قايسىمىز بالدۇر ئورنىمىزدىن تۇرساق يەنە بىرىمىزنىڭ ئۆيىگە ئىزدەپ كىرىپ ئويۇنىمىزنى باشلىۋېتەتتۇق . مۇشۇ قورساق ئاچمىسا كەچ بولمىسا بىز بىر- بىرىمىزدىن پەقەتلا ئاجرىماس بولغۇيمىتۇق دەيمەن.
							
							
							
							   مۇشۇ تەرىقىدە بىر يېرىم يىل ئۆتۈپ مەنمۇ مەكتەپ يېشىغا يېتىپ قالدىم. شۇ چاغلاردا ناھىيىمىزدە تۇنجى قارارلىق قوش تىل باشلانغۇچ مەكتىپى قۇرۇلغان بولۇپ دادام مېنى ئاكام ئاچاملار ئوقۇغان مەكتەپكە ئەمەس ، دەل مۇشۇ مەكتەپكە ئەكىلىپ تىزىمغا ئالدۇردى . بۇ مەكتەپ يېڭى قۇرۇلغاچقا تازا ھەيۋە بىلەن ئىش باشلايلى دېدىمۇ ئەيتاۋۇر، ئاۋۋال ئىمتىھان ئالىدىغانلىقىنى ئىمتىھاندىن ئۆتەلىگەن بالىلارنى قوبۇل قىلىدىغانلىقىنى ئېيىتتى . بوپتۇ دېدۇق، بوپتۇ دېمەيمۇ نېمە ئامال بىزدە! ئۇلار  دەسلەپتە ماڭا بىردىن تارتىپ ئونغىچە بولغان سانلارنى يازدۇردى، ئاۋۋال رەقەمچە ئاندىن خەنزۇچە يېزىپ بەردىم ، ئاندىن دۆلەت تىلىدا ئىسمىڭىز نېمە؟ ئۆيىڭىز نەدە؟ ئۆيىڭىزدە قانچە ئادەم بار؟ دېگەندەك تولىمۇ ئاددىي سوئاللارنى سورىدى . مەن تولىمۇ راۋان ھالەتتە جاۋاب بەردىم. ئۇلار بەكلا ھەيران قېلىشتى ، بەلكىم ئۇ زامانلاردا مەندەك بىر كىچىك قىزنىڭ دۆلەت تىلىدا مۇنچىلىك سۆزلىيەلىشى ئاز ئۇچرىسا كېرەك ، بۇنچىلىك گەپ قىلالمىسام شياۋجاۋ بىلەن بىللە يۈرگىنىمنىڭ نېمە پايدىسى بولسۇن ھە ؟ ئۇلار مەندىن ئىسمىمنى يازالايدىغان يازالمايدىغانلىقىمنى سورىدى. راستىنى دېسەم بۇنى  تېخى ئۆگەنمىگەن ئىدىم. ئەمما  ئۇلار بۇنىڭغا بوپتۇ دېدى . بىراق ئۇلارنىڭ ئىمتىھانى تېخى تۈگىمىدىمۇ ياكى مېنى گەپكە سېلىپ باققۇسى كەلدىمۇ ئەمدى ئۇنداق سوئاللارنى سورىماي ئەركىن- ئازادە پاراڭلاشتى. مەنمۇ ئۇلارنىڭ سوئالىغا ئوچۇق-يورۇقلۇق بىلەن تەمتىرەپمۇ يۈرمەي جاۋاب بەردى. ئۇلار مېنى قوبۇل قىلدى ، تېخى مېنى ئەڭ ياخشى ئوقۇتقۇچىغا تەقسىم قىلدى. بىر يىل شۇنداق خۇشال-خۇرام ئوقۇدۇم. ئوقۇغاندىمۇ مەكتەپنىڭ ئالدى بولۇپ ئوقۇدۇم. بىزلەر بۇ مەكتەپنىڭ تۇنجى قارار ئوقۇغۇچىسى بولۇپ پەقەت ئۈچلا سىنىپ بار ئىدى ، ئەمما مەكتەپ بىر كىملەرنىڭ يۈزى پۇلى يولى دېمەي ئۆزلىرى قويغان تەلەپكە لايىق بالىلارنىلا قوبۇل قىلغاچقا بالىلار دەرسلەردە بىر-بىرىدىن يامان ئىدى . مۇئەللىملەرمۇ قاتتىق تەلەپ قوياتتى. مېنىڭ مەكتەپكە كىرمەي تۇرۇپ تىل ئاساسىمنىڭ خېلى بىر يەرگە بېرىپ بولۇشى، تېخى قوشۇمچىلارنى جايى-جايىدا ئىشلىتەلىشىم دۆلەت تىلىدا ئۆتۈلۈۋاتقان دەرسلەرنى قىينالمايلا چۈشىنىشىمگە ناھايىتى ياخشى ئەسقاتقان ئىدى. مۇئەللىملەرمۇ مېنى تونۇپ كەتتى، ساۋاقداشلىرىممۇ ماڭا ئامراق ئىدى. ھەممە ئادەم ۋاي دەپ تۇرغاچقىمۇ  مەن مەكتەپنى ياخشى كۆرۈپ قالدىم ھەم تېخىمۇ تىرىشىپ ئۆگەندىم ، ئەمما بۇ خۇشال كۈنلىرىم بەك ئۇزاق داۋاملاشمىدى. داۋامى بار. ئاخىرىدا بۇ ئېلاننى بىر چېكىپ قويۇڭ 
						</p>
						<p>
							2قىسىم
						</p>
						<p>
							مۇئەللىملەرمۇ مېنى تونۇپ كەتتى، ساۋاقداشلىرىممۇ ماڭا ئامراق ئىدى. ھەممە ئادەم ۋاي دەپ تۇرغاچقىمۇ  مەن مەكتەپنى ياخشى كۆرۈپ قالدىم ھەم تېخىمۇ تىرىشىپ ئۆگەندىم ، ئەمما بۇ خۇشال كۈنلىرىم بەك ئۇزاق داۋاملاشمىدى . بىر يىلدىن كېيىن قاندىقى قانداق بولغان بۇ مەكتەپ تاقىلىپ قالدى. شۇنىڭ بىلەن دادام مېنى ئاكام- ئاچاملار ئوقۇغان باشلانغۇچ مەكتەپكە ئاپىرىپ بەردى. ئەمما بۇ مەكتەپتىن نوپۇس سۈرۈشتە قىلغاچقا مېنى قوبۇل قىلمىدى. ئۆتكەن يىلى بۇنداق رەسمىيەت تەلەپ قىلمايلا قوبۇل قىلغان بولغاچقا مەن ئۆزۈمنىڭ قارا نوپۇس ئىكەنلىكىمنى ئۇنتۇپ قالغان ئىدىم . ئەمما بۇ قېتىم مەن بىر خىل چەتكە قېقىلىشنى ھېس قىلدىم. ئامال يوق، دادام مېنى قايتۇرۇپ ئەكىلىپ يەنە چوڭ داداملارنىڭ ئۆيىگە ئاپىرىپ بەردى. چوڭ داداملارنىڭ مەھەللىسىدىكى مەكتەپتە نوپۇس سۈرۈشتىسى قىلمايتى. شۇڭا بۇ يەرگە كېلىپ ئىككىنچى يىللىقتا ئوقۇدۇم. ئەمما كۈلگۈم كېلىدىغىنى بۇ يەردىكى مۇئەللىملەر دۆلەت تىلىنى مېنىڭچىلىكمۇ بىلمەيتى. ئۇلار تېخى بىلمىگەن يەرلىرىنى مەندىن سوراپ قويىشاتتى ، بۇنداق دېسەم مېنى پو ئېتىۋاتىدۇ دەپ ئويلاپ قالماڭلار، نېمە ئىشلىقىنى مەنمۇ بىلمىدىم. ئىشقىلىپ شۇنداق ئىدى . ئۇ سىنىپتىكى بىر قانچە دوستلىرىمغا شياۋجاۋدىن ئۆگىنىۋالغان بالىلار ناخشىلىرىنى ئۆگىتىپ قويدۇم . بۇ يەردىمۇ بىر خىل ئالقىشلىق ئوقۇپ كەتتىم. ئەمما مەكتەپتىكى كۈنلىرىم ياخشى بولغان بىلەن چوڭ دادامنىڭ ئۆيىدىكى كۈنلىرىم يامان ئىدى .
							
							ئىككى نەۋرە بالىغا ئۈچىنچىسى قوشۇلغان بولۇپ مېنى مەندىن نەچچە ياش كىچىكىمۇ بوزەك قىلاتتى. بۇ قېتىم كەلگىنىمدە چوڭ دادام كېسەلچان بولۇپ قېلىپ، ئېتىز- ئېرىق ئىشلىرىدىن قالغان ئىدى. چوڭ ئانام بىر تەرەپتىن تاغاملار بىلەن بىللە ئىشلىسە بىر تەرەپتىن ئۆي ئىشىنى قىلغاچ چوڭ دادامنىڭ ھالىدىن خەۋەر ئالاتتى. چوڭ ئانامنىڭ ئىشى ئۇلارغا تازا يېتەرلىك بولمايۋاتامدۇ ياكى تاغام بىلەن ئايالىغا چوڭ داداملارنى بېقىش ئېغىر كېلىۋاتامدۇ ياكى بۇنىڭغا  مەن قوشۇلۇپ ئۇلارنى بىئارام قىلدىممۇ ، ئىشقىلىپ ئۇلار چوڭ دادام چوڭ ئانام ماڭا قوشۇلۇپ ئازار بېرەتتى . كۆپرەك ماڭا ئازار بېرىش ئارقىلىق ئاچچىقىنى، قورساق كۆپۈكىنى چىقىرىۋالاتتى . تاغامنىڭ ئايالىنىڭ كۆزى بەكلا چوڭ ئىدى ، ئاغزىمۇ بەكلا يامان ئىدى. ئۇ جاھاندىكى ئاجايىپ-غارايىپ ئادەم تىللايدىغان گەپلەرنى بىلەتتى. ئۇ مېنىڭ تېخى بىر گۆدەك ئىكەنلىكىمنى ئۇنتۇپ، مەن چۈشەنمەيدىغان تىللاردا مېنى تىللاپ ھېلىقى يوغان كۆزلىرىنى بىرلا ئالايتاتتى. قارىسىدىن ئېقى كۆپ بۇ كۆزلەرنى بىرلا ئالايتسا مەن كىرگىلى تۆشۈك تاپالماي قالاتتىم. مېنى قورقۇتىدىغىنى ئۇنىڭ ئېغىزى كۆزىدىن باشقا بۇرنىنىڭ يېنىغا جايلاشقان يوغان گۆشلۈك قارا مېڭى ئىدى . مەن ھازىرمۇ بەزى- بەزىدە ئۇنىڭ ئاشۇ چىرايىنى چۈشۈمدە كۆرۈپ قالىمەن. كۆرۈپ قالدىممۇ بولدى، شۇ كۈنى كەچكىچە شۇ چىراي توختىماي كۆز ئالدىمغا كېلىۋېلىپ چىۋىن يەۋالغان ئادەمدەك خارامۇشلا يۈرۈيمەن.
							
							
							
							   تېخى شۇ يىلى  قىشتا يۈز بەرگەن بىر ئىشنى ھازىرغىچە ئۇنتۇپ قالمايمەن. بىر كۈنى كەچقۇرۇن چوڭ ئانام بىلەن تاغامنىڭ ئايالى بىرلىشىپ لەغمەن  ئەتتى. ئاشنى تاغامنىڭ ئايالى راستلىدى. قورۇمىنىمۇ ئۆزى سالدى. قارىسام ئۆزىنىڭ ئۈچ بالىسىغا تاغامغا گۆشلەرنى ئوبدانلا چىقىرىپتۇ. چوڭ دادام بىلەن چوڭ ئانامنىڭ قاچىسىدا بىرەر تال گۆش باردەك ، ئەمما مېنىڭ قاچامدا بىر تالمۇ يوق. كىچىكلىكىمدىن بولسا كېرەك ، نەۋرە بالىلارنىڭ قاچىسىدىكى گۆشلەرگە بەكرەك قاراپ كېتىپتىمەن. چوڭ ئانام بۇنى كۆرۈپ ماڭا ئىچى ئاغرىدىمۇ قاچىسىدىكى بارى يوق  بىر تال گۆشىنى مېنىڭ قاچامغا سېلىپ بەردى. بۇنى كۆرۈپ نەۋرە  بالىلارنىڭ كىچىكى قەغىش قىلغىلى تۇردى. ئەمما چوڭ ئانامنىڭ قاچىسىدا ئۇنىڭغا سېلىپ بەرگۈدەك گۆش نېمە ئىش قىلسۇن! بۇ بالىنىڭ قىلىقى سەت ئىدى . ئالداپ سىيلىغانغا، ئانىسىنىڭ «ساڭا قازاندىن ئېلىپ بېرەي» دېگەنلىرىگە كۆنمىدى. بۇ بالىنىڭ ئۆزىنىڭ كىچىكلىكىگە ئاۋازى يۇقىرى بېسىملىق  كانايدەك چىڭ چىقاتتى .يىغلاپلا قويسىغۇ مەيلى بولغىيتى. ئالدىدىكى ئاشنى قوللىرىدا مىجىقلاپ چېچىپ ھەممە يەرنى پاراكەندە قىلىۋەتتى. يېگەن ئاش زەھەر كەيپىيات نۆل بولدى . بۇ قىيا- چىيا، قالايمىقانچىلىق تاغامنىڭ نېرۋىسىغا تەگدىمۇ ئەيتاۋۇر، يەردىكى قاتتىق چەملىك ئۆتۈكىنى  ئېلىپلا ماڭا ئاتتى.
							
							    - ھەممىنى قىلغان سەن شۇم! قاچاڭدا بارىغا قانائەت قىلغان بولساڭ مۇشۇ گەپ يوق ، ھەممە ئادەمنىڭ قاچىسىغا مولۇندەك قاراپ ئوغرى مۈشۈكتەك قىلىق قىلىپ يۈرمىگەن بولساڭ مۇشۇ ئىشلار يوق . 
							
							  ئۇ شۇنداق دېگىنىچە ئۆتۈكىنى قايتا قولىغا ئېلىپ ئۇدۇل كەلگەن يېرىمگە ئۇرۇپ كەتتى . ئۆتۈك قاتتىق بولغاچقا ھەر بىر تەگكىنىدە بىر قېتىم چىرقىرايتتىم. چوڭ ئانام مېنى قوغدايمەن دەپ كېلىپ ئۇمۇ بىر ئىككى تاياقنى بىھۇدە يەۋالدى. چوڭ دادام بولسا تولا ۋارقىراپ ئاۋازى خىرقىراپ قالدى. ئاخىرىدا توختىماستىن قېقىلىپ يۆتىلىپ كېتىۋىدى، تاغام  شۇندىلا قولىدىكىنى يەرگە چۆرىۋەتتى. قاتتىق ئۆتۈكنىڭ زەربىسىدىن  ھەممە يېرىم ئاغرىپ كېتىۋاتاتتى. ئۆڭ چىرايىم ئاق بولغاچقىمۇ ئۆتۈك يېگەن يەرلەر بىردەمدە كۆكىرىپ چىقتى. كۈنلەر ھېلى چوڭىدىن ، ھېلى كىچىكىدىن ئازار يېيىش بىلەن ئۆتمەكتە. ئانام دادام كەلگەنلەردە ئۇلار ماڭا ياخشى مۇئامىلە قىلاتتى ، ئەمما ئۇلار كەتسىلا  يەنە شۇ تىل- ھاقارەت ، مۇش-تېپىك مېنىڭ ئۈچ ۋاق يەيدىغان تامىقىمدەكلا ئىدى. ھەر قېتىم تىل ئاڭلىغان، تاياق يېگەن چاغلىرىمدا چوڭ ئانام بىلەن چوڭ دادام مەن بىلەن تەڭ كۆز يېشى قىلاتتى. چوڭلارنىڭ بىقوۋۇللىقىنى  مەن شۇ چاغدىن باشلاپ ھېس قىلىشقا باشلىغان ئىدىم. گەرچە ئىلگىرى نەۋرە بالىلار بوزەك قىلسىمۇ، تاغام بىلەن ئايالى مېنى بىر نېمە دېمەيتى ، بۇ قېتىم ئۇلارمۇ قوشۇلۇپ بوزەك قىلىۋاتاتتى .
							
							     ئەمدى ئويلاپ باقسام ئۇلار  مېنىڭ بۇ يەردە ئوقۇغىنىمغا قاراپ مېنى ئەمدى بىز بىلەنلا بىللە تۇرۇپ بىزگە يۈك بولىدۇ دەپ قاراپتىكەنمۇ دەيمەن .
							
							   مەن ئىككىنچى يىللىقنى پۈتتۈرگەن چاغدا چوڭ ئانام ئانامغا:-
							
							   - بالام! نۇرىيە قىزىمغا بىزمۇ چىدىمايمىز ، لېكىن بالىنى يەنىلا ئاشۇ يەردە باقساڭلار بولامدىكىن،- دەپتۇ. چوڭ ئانامنىڭ يەنە نېمىلەرنى دېگەنلىكىنى بىلمىدىم ، ئىشقىلىپ ئانام مېنى ناھىيىدىكى ئۆيىمىزگە ئېلىپ كەتتى . تاغام بىلەن ئايالىنىڭ مېنى كەتكۈزۈۋېتىش خىيالى شۇنداق قىلىپ بىر يىلدا ئەمەلگە ئاشقان . مەن شۇ كەتكەنچە  ئاندا- مۇندا تەتىللەردە كېلىپ بىر نەچچە كۈن تۇرۇپ كەتكەننى ھېسابقا ئالمىغاندا ئاساسەن ئۇ يەرگە بارمايتىم. بارغۇممۇ كەلمەيتى. بارساملا تاغامدىن ۋە ئۇنىڭ ئايالىدىن قورقاتتىم . ئەمما چوڭ ئاكام بىلەن ئاچاملار ئۇ يەرگە بېرىشقا ئامراق بولغاچقا ئۇلار بىلەن باراتتىم. ئانام  ئۇ يەردە ئىككى كۈن تۇرۇپلا قايتاتتى، مەنمۇ ئانام بىلەن قايتاتتىم. ئاكام بىلەن ئاچام بولسا تەتىل توشقىچە تۇراتتى. ئۇلارنىڭ تاغام بىلەن ئايالىدىن قورقمايدىغانلىقىغا ھەيران ئىدىم. ئەمدى بۇ ئېلاننى چېكىۋېتىڭ
							
							     ناھىيىگە قايتىپ كەلگەندىن كېيىن دادام مېنى يەنە ئالدىنقى قېتىم قوبۇل قىلمىغان مەكتەپكە ئېلىپ باردى . ئەمما بۇ قېتىممۇ ئالدىنقى قېتىمقىغا ئوخشاش نوپۇسنى سۈرۈشتە قىلدى ھەم نوپۇسسىز بالىلارنى قوبۇل قىلالمايدىغانلىقىنى ئېيتتى. ئەمما دادام بۇ قېتىم بېلىنى بەكرەك باغلاپ بارغان بولسا كېرەك مەكتەپ مۇدىرىغا گەپنى ئېنىقلا ئېيتتى.
							
							   - كەچۈرسىلە مۇدىر، قىزىمنىڭ نوپۇسى يوق ، ئەگەر ئوقۇتۇش شارائىتى بولسا ئوقۇتۇپ قويسىلىرى خوش بولىمەن، ئوقۇتۇپ قويالمىسىلىرى ئوقۇتۇپ قويالمايدىغانلىقلىرىغا خەت قىلىپ بەرسىلە، مەكتەپ يېشىدىكى يوغانلا بالىنى مەكتەپتە ئوقۇتماي ئۆيدە بېقىپ يۈرسەممۇ سورىقى بولىدۇ  ھەقاچان، شۇ چاغدا مەنمۇ ئۆزۈمنى ئاقلايدىغانغا شۇ نەرسىنى كۆرسىتەرمەن،-دېدى .
							
							  دادامنىڭ بۇ گېپىنى ئاڭلاپ مۇدىر چېچىلىپ كەتتى.
							
							    - قانداق ئادەم سىلى؟ نېمىشقا مەن خەت قىلىپ بەرگۈدەكمەن ؟
							
							    - چېچىلمىسىلا مۇدىر ، سىلى دېگەن مەكتەپ مۇدىرى ، ھازىر دېگەن توققۇز يىللىق مەجبۇرىي مائارىپ يولغا قويۇلغان چاغ ، سىلى مېنىڭ مەكتەپ يېشىدىكى بالامنى ئوقۇتمايمەن دېگەن بولغاندىن كېيىن خەتنى سىلى قىلىپ بەرمىسىلە كىم قىلىپ بېرىدۇ؟ خەت قىلىپ بەرمىسىلىمۇ مەيلى ، ئۇنداقتا مەن بۇ ئىشنى ھەل قىلىش ئۈچۈن نەگە بارىمەن؟ شۇنى بولسىمۇ دەپ بەرسىلە ئەمىسە!- دېدى دادام. 
							
							    دادامنىڭ گەپلىرى بىر ئاڭلىماققا يوللۇقتەك، يەنە بىر ئاڭلىماققا تولىمۇ يولسىزدەك ئاڭلىناتتى. مەكتەپ مۇدىرى قايمۇقۇپ قالدىمۇ ياكى دادامنىڭ بۇ پەيلىدە ئۆزىنى بىرەر بالاغا تىقىپ قويۇشىدىن ئەنسىرىدىمۇ ئەيتاۋۇر مېنى قوبۇل قىلدى. قوبۇل قىلىنغىنىمدىن خوش بولدۇم ، ئەمما مېنىڭ قاچانلا قارىسا نوپۇس سەۋەبىدىن بىر پۇتاققا پۇتلىشىپ تۇرۇشۇم بالىلىق قەلبىمدە قېتىپ قالدى.
							
							  ئۇلار دەسلەپ مېنى ئادەتتىكى بىر سىنىپقا ئەكىرىپ قويۇشتى ، ئەمما خاپىلىقنى كۆپ تارتىپمۇ پېتىدىن چۈشمىگەن كاللام بۇ يەردىمۇ بەكلا ئىشلەپ كەتتى.  مەن سىنىپنىڭ بىرىنچىسى ئىدىم. ئىككىنچى بولغان ساۋاقداش بىلەن ئارامدا پاراۋۇز ماڭسىمۇ ئېشىپ قالغۇدەك كەڭلىك ھاسىل بولۇپ قالغاچقا  بۇ ئالاھىدە نەتىجە مېنى باشقىچىلا تونۇتىۋەتتى. سىنىپ مۇدىرىمىز مەن بىلەن پەخىرلىنىپ يۈرەتتى. تۇيۇقسىز مېنى مەكتەپ دەرستە ئەڭ ياخشى ئوقۇغۇچىلاردىن تەشكىللەنگەن ئەلاچىلار سىنىپىغا يۆتكەپ قويۇشتى. كېيىن ئاڭلىسام ئەسلىدىكى سىنىپ مۇدىرىم مەن سەۋەبلىك مەكتەپتىكىلەر بىلەن خېلى دېيىشكەنمىش.
						</p>
						<p>
							3قىسىم
						</p>
						<p>
							ئۇلار ئىلگىرى مېنىڭ قانداق ئوقۇغۇچى ئىكەنلىكىمنى بىلگەچكە ئاجايىپ تىرىشىۋاتاتتى. مەنمۇ  ئەينى ۋاقىتتىكى ئەلاچىلىق تاجىمنى غۇلىتىۋەتمەسلىك ئۈچۈن ئۇلاردىنمۇ ھەسسە تىرىشتىم. يىل ئاخىرىدا يەنە نۇرلۇق قۇياش بولۇپ چاقنىدىم.
							
							   سىنىپ مۇدىرىمىزنىڭ ئىسمى ئاينۇر ئىدى ، ئاينۇر خانىم ھەممە بالىلارغا شۇنچىلىك ئەجىر قىلاتتى ، بولۇپمۇ ماڭا بەكرەك ئىخلاس قىلىپ كېتەتتى. مەنمۇ ئۇنىڭ ئۈمىدىنى يەردە قويمىدىم. ھەر قېتىملىق ئىمتىھاندا ھەر قايسى پەنلەردە ئىزچىل بىرىنچى بولۇپ ماڭدىم. مەن سەۋەبلىك بىزنىڭ ئۆي ۋە سىنىپىمىز ھەر خىل تەقدىرنامە ۋە مۇكاپات بۇيۇملارغا توشۇپ كەتتى ، ئاينۇر خانىممۇ ئەجرىنىڭ زايە بولۇپ كەتمىگەنلىكىدىن خۇشال ئىدى . ئۆيدىكىلەرمۇ خۇشال ئىدى ، كۈنلەر شۇنداق خاتىرجەم ئۆتۈۋاتاتتى. شۇ تەرىقىدە مەن باشلانغۇچ مەكتەپنى پۈتتۈرىدىغانغىمۇ ئاز قالدى. بىر كۈنى تۇيۇقسىز ئاينۇر خانىم نوپۇس ۋارىقىمىزنى ئېلىپ كېلىشنى تاپىلىدى. نوپۇسقا مۇناسىۋەتلىك ھەر قانداق ئىش مېنى بىئارام قىلاتتى ، چۈنكى مەن دېگەن بىر قارا نوپۇس، مەندە نوپۇس ۋارىقى دېگەنلەر نېمە قىلسۇن؟ مۇئەللىم سىنىپتىن چىقىپ كەتكەندىن كېيىن مەن مۇئەللىمنىڭ كەينىدىن ئاستا ئەگىشىپ چىقتىم. ئاندىن ئۇنىڭغا:-
							
							    - خانىم ، مېنىڭ نوپۇسۇم يوق،- دېدىم . ئاينۇر خانىم گېپىمنى چۈشەنمىدىمۇ ياكى مېنى ئۆزىنىڭ گېپىنى چۈشەنمىدى دەپ ئويلاپ قالدىمۇ:-
							
							   - ئۆيدىكىلەر نوپۇس ۋارىقىڭىزنى ئىشلىتىدىغانغا باشقا يەرگە ئېلىپ كەتكەنمىدى؟ ھېچقىسى يوق ، مۇشۇ ھەپتىنىڭ ئاخىرىغىچە تاپشۇرسق بولىدۇ، - دېدى .
							
							    - ئۇنداق ئەمەس خانىم ، مېنىڭ نوپۇسۇم يوق ، نوپۇس ۋارىقىممۇ يوق،- دېدىم .
							
							    -نېمە دەيسىز؟ ئۇنداق ئەمەستۇ ؟ بۇ قانداقمۇ مۇمكىن بولسۇن؟-دېدى ئاينۇر خانىم.
							
							   ئاينۇر خانىمنىڭ ئىشەنمەسلىكىمۇ نورمال ئەھۋال ، بۇ مەكتەپتىكى بالىلار ئاۋۋال نوپۇس ۋارىقىنى ئېلىپ كېلىپ ، ئاندىن قوبۇل قىلىنىدىغان بولغاچقا مەندەك بىر قارا نوپۇسنىڭ  بۇ يەردە  ئوقۇپ يۈرگىنى ھېچكىمنىڭ خىيالىغا كەلمەيدۇ دە؟ ئۇنىڭ ئۈستىگە  مەن ئاينۇر خانىمنىڭ سىنىپىدا ئوقۇغاندىن بېرى بىرەر قېتىممۇ نوپۇس سۈرۈشتە قىلىنمىغاچقا خانىممۇ مېنىڭ نوپۇسسىز ئىكەنلىكىنى بىلمىگەن ئىدى. لېكىن  خانىم مېنىڭ نوپۇسۇمنىڭ يوقلۇقىغا تازا ئىشەنمىگەندەك ئىدى. 
							
							  -ھازىرچە سىنىپقا كىرىپ تۇرۇڭ،- دېدى ئۇ. مەن كىرىپ كەتتىم. مەكتەپتىن قايتىدىغان چاغدا ئاينۇر خانىم مېنى چاقىردى ، ئاندىن موتسىكلىتىنىڭ كەينىگە مىندۈرۈپ مېنى ئۆيۈمگە ئېلىپ كەلدى . ئۇ دادام بىلەن كۆرۈشۈپ  مېنىڭ بايىقى گېپىمنى ئېيتتى. دادام بۇ گەپلەرنىڭ راستلىقىنى ئېيتقاندا خانىم يىغلىغۇدەك بولۇپ كەتتى.
							
							   - چاقچاق قىلمىسىلا ئابلەتكا! ئەگەر راستىنلا شۇنداق بولسا  مېنىڭ نەچچە يىلدىن بېرى قىلغان ئەجىرلىرىم، نۇرىيەنىڭ نەچچە يىلدىن بېرى تىرىشچانلىقلىرى بىكار بولۇپ كېتىدۇ. نۇرىيە سىنىپىمىزنىڭلا ئەمەس  مەكتىپىمىزنىڭمۇ كۆزى. مەن ئۇنىڭدىن بەك زور ئۈمىدلەرنى كۈتۈۋاتقان. ئۇنىڭ ئۈستىگە  بۇ يىلدىن باشلاپ يولغا قويۇلىدىغان رايون ئىچى تولۇقسىز ئوتتۇرا مەكتەپ سىنىپىغا ئوقۇغۇچى قوبۇل قىلىش ئىمتىھانىدا يۇقىرى نومۇر بىلەن ئۆتۈپ كېتىشىدە گەپ يوق ئىدى .
							
							   - بىلىمەن خانىم، بۇ بالىدا سىلىنىڭ ئەجرلىرى بەكلا كۆپ ، ئەمما ئەمەلىي ئەھۋال مۇشۇنداق بىزنىمۇ بۇنىڭ ئىلاجىنى قىلمىدى دەملا ، ئەمما مەنمۇ بىلمىدىم، ھېچبىر ئىلاجى بولمايۋاتىدۇ.
							
							   - شۇنداقتىمۇ يەنە تىرىشىپ باقسىلا ئابلەتكا، تىزىملىتىش رەسمىي باشلانغۇچە ھەل بولۇپ قالسا ئەجەب ئەمەس ، نۇرىيە سىنىپىمىزغىلا ئەمەس  مەكتىپىمىزگىمۇ جۈملىدىن سىلەرگىمۇ شان شەرەپ ئېلىپ كېلەتتى .
							
							   - ماقۇل خانىم ، مەن يەنە بىر ئۇرۇنۇپ باقاي .
							
							   ئۇلار شۇنداق دېيىشكىنىچە خوشلىشىشتى. ئىچىم ئاچچىق بولۇپ كەتتى راستىنى دېگەندە مېنىڭمۇ رايون ئىچى تولۇقسىز ئوتتۇرا مەكتەپ سىنىپلىرىدا ئوقۇغۇم بار ئىدى . دادامنىڭ مەن يەنە ئۇرۇنۇپ باقاي دېگەن سۆزلىرىدىن ئۈمىدلىنىپ بىر مەزگىلنى ئۆتكۈزىۋەتتىم. دادامنىڭ ئۇرۇنۇشلىرى بىكار كەتتىمۇ بىلمىدىم . تىزىملىتىش باشلىنىپ ئاخىرلىشىپ ئىمتىھانلارمۇ بېرىلىپ بولۇندى. ساۋاقداشلىرىم ئىمتىھان بەرگەن كۈنى مەن ھۇجرا ئۆيۈمدىن چىقماي بىر كۈن يىغلىدىم. ئانامنىڭ ماڭا قىلغان نەسىھەت ياخشى گەپ ، ياخشى سۆزلىرى قۇلىقىمغا زادى كىرمىدى. كەچقۇرۇن دادام ئىشتىن چۈشۈپ ئانامدىن مېنىڭ ئەتىگەندىن بېرى توختىماي يىغلىغانلىقىمنى ئاڭلىدىمۇ ، مەن ئولتۇرغان ئۆيگە كىردى. مەن بېشىمنىمۇ كۆتۈرمىدىم. دادام مېنى ئۇنىمىغىنىمغا ئۇنىماي قۇچىقىغا ئالدى. ئاندىن چىڭڭىدە قۇچاقلىدى. دادامنىڭ باغرىدا تېخىمۇ ئېزىلىپ يىغلاپ كەتتىم . دادام ماڭا تەسەللىي بېرىدىغان، يىغىدىن توختىتىدىغان گەپ- سۆزلەرنى قىلمىدى. پەقەت تۇرۇپ-تۇرۇپ  ئېغىر ئۇھ تارتىپ قوياتتى 
							
							     مەن بىر ھازا يىغلىغاندىن كېيىن ئۆزۈمنى دادامنىڭ ھارارەتلىك باغرىدىن ئاجراتتىم. ياتاق ئۆيۈمدە ، ھازىر دادام بىلەن مەنلا قالغان ئىدىم. قارىغاندا ئانامنى دادام چىقىپ كېتىشكە بۇيرۇغان بولسا كېرەك. دادام قوللىرىمنى مەھكەم تۇتتى ، ئاندىن تولىمۇ مېھرىبانلىق ئىچكۆيەرلىك بىلەن:-
							
							   -نۇرىيە، گېپىمنى ئاڭلا قىزىم ، بىلىمەن نوپوسۇڭنىڭ مۇشۇ ۋاقىتقىچە ھەل بولمىغانلىقى سەۋەبىدىن كۆپ ئۇۋالچىلىقلارنى تارتىپ كەتتىڭ. بالىلىق قەلبىڭ يارىلاندى. بىز مۇنچە بولۇپ كېتەرىنى پەقەتلا ئويلىماپتۇق. بىزنىڭمۇ ئولتۇرساق قوپساق خىيالىمىز سېنىڭ ئىشىڭدىلا قىزىم! ئەمما بىز يولىنى قىلىدىغان يەرنى بىلىپ بولالمىدۇقمۇ ياكى جاھان شۇنچە چىڭىپ كەتتىمۇ ياكى مۇشۇ سەۋەبتىن سېنىڭ تارتقۇلۇقلىرىڭ بارمۇ بۇنى بىلمەيلا قالدۇق. ئەمما  قىزىم، مەن ھامان بىر كۈنى سېنىڭ ئىشىڭنى ھەل قىلىمەن ، لېكىن ساڭا پالانى ۋاقىتقىچە دەپ ۋەدە بېرەلمەيمەن ، سېنىڭ ئوقۇشۇڭنىڭ پەۋقۇلاددە ياخشى ئىكەنلىكىنى مەنمۇ بىلىمەن. سېنىڭ كاللاڭ ھەقىقەتەن بەك ئىشلەيدۇ بالام! ئوقۇش سەن نەدىلا ئوقۇ ئالىدىغان بىلىمىڭ ئوخشاش ، شۇ بىلىملەرنى تىرىشىپ ئىگىلەش، ئۆزلەشتۈرۈش پۈتۈنلەي ئۆزۈڭگە باغلىق. ئوقۇشتىن مەقسەت بىلىمنى كۆپلەپ ئىگىلەپ، كەلگۈسى تۇرمۇشىمىزنى تېخىمۇ گۈزەل قىلىش ۋە تېخىمۇ ياخشى ياشاش ئۈچۈندۇر. بۇنداق قىلمىغىن جېنىم قىزىم، سەن قەيسەر قىز، غەيرەتلىك بولغىن! ھەممىمىز  غەيرەتلىك بولايلى ، بولامدۇ؟ بولامدۇ قىزىم؟-دېدى. ئەمدى بۇ ئېلاننى چېكىۋېتىڭ 
							
							 دادامنىڭ بۇ سۆزلىرىگە ماڭا نىسبەتەن ئىچ ئاغرىتىش، ئۆزىگە نىسبەتەن ئامالسىزلىق، كەلگۈسىگە نىسبەتەن ئۈمىد- ئىشەنچ سىڭىپ كەتكەن ئىدى . مەن دادامغا قاراپ بېشىمنى لىڭشىتتىم. دادام بېشىمنى سىيلىغاچ يەنە قوشۇپ قويدى.
							
							
							
							   - بىز ھەممىمىز سېنى سۆيىمىز قىزىم!
							
							
							
							   دادامنىڭ  بۇ گېپىگە كۈلۈپلا قويدۇم. توغرا! ئاتا-ئانىلارنىڭ ئىچىدە ئۇلارنى سۆيمەيدىغىنى يوق ، لېكىن  دادام-ئاناملار ماڭا ئاجايىپ ئامراق ئىدى ، بولۇپمۇ دادام مەندىن باشقا بالىلارنى بىر سىرى كۆرسە مېنى يەنە بىر سىرى كۆرەتتى. مەن ئېسمنى بىلگەندىن باشلاپ  ئاچامنىڭ دادامنىڭ قۇچىقىغا چىقىۋالغانلىقىنى، بويۇنلىرىغا ئېسىلىۋالغانلىقىنى بىلمەيتتىم. دادامدىن ھەممەيلەن بەكلا قورقاتتى. دادامنى ئانام، ئاچام ۋە ئاكىلىرىم بەكلا سۈرى بار دەيتى . لېكىن ئۇلارغا سۈرلۈك بىلىنگەن دادام ماڭا ئۇنداق بىلىنمەيتى. ئۆزۈمنىڭ خېلى چوڭ بولۇپ قالغىنىمغا قارىماي ئۇنىڭ قۇچاقلىرىغا چىقىۋالاتتىم. خالىغانچە ئەركېلىيەلەيتىم. بۇيۇنلىرىنى قايرىپ سۆيىۋالاتتىم، ئارام ئېلىپ ياتقان بولسا قېشىغا كېلىپ يېتىۋالاتتىم. ئانام مېنى ئىشقا بۇيرۇسا ئانام ماڭا بۇيرۇغان ئىشنى دادام ئاچامغا ياكى ئاكىلىرىمغا بۇيرۇيتى. ئىشقىلىپ دادامنىڭ بارلىقى، مېنى قانات ئاستىغا ئېلىشى بىلەن مەن بۇ ئۆيدە ھېچئىش قىلمىساممۇ ھېچكىم بىر نېمە دېمەيتى. بارا-بارا ھېچ ئىش قىلماسلىق مېنىڭ پاتنىتىمغا ئايلاندى . شۇنداق قىلىپ دادامنىڭ مۇشۇ سۆزلىرىدىن كېيىن« بوپتىلا، كېيىن مەيلى قانداقلا بولسۇن تىرىشساملا بولىدىكەنغۇ؟» دەپ  ئويلىدىم. 
							
							
							
							  رايون ئىچى تولۇقسىز ئوتتۇرا مەكتەپكە ئىمتىھان بېرەلمىدىم. لېكىن بالىلار بىلەن بىللە ئوقۇش پۈتتۈرۈش پەيتىدىكى مەۋسۇملۇق ئىمتىھاننى بەردىم. نەتىجەم بەكلا يۇقىرى ئىدى ، ئاينۇر خانىم ماڭا قاراپ ئېغىر ئۇھ تارتىپ قوياتتى. ئۇنىڭ ئۇھ تارتىپ قويۇشنىڭ مەنىسىنى چۈشىنەتتىم. ئەگەر مەن رايون ئىچى تولۇقسىز ئوتتۇرا مەكتەپكە ئىمتىھان بەرگەن بولسام ، ھازىر مەكتىپىمىز بويىچە بىرىنچى بولغان ئوغۇل ساۋاقدىشىم ئەلقەمدىن ناھايىتى كۆپ نومۇر ئاشۇرۇۋېتەلىشىمدە گەپ يوق ئىدى . لېكىن نېمە ئامال، مەن دېگەن بىر قارا نوپۇس تۇرسام؟
							
							   مەۋسۇملۇق ئىمتىھاندا ئېرىشكەن نەتىجىمىز بىزنىڭ قانداقراق تولۇقسىز ئوتتۇرا مەكتەپكە بېرىشىمىز ۋە قانداقراق سىنىپقا بۆلۈنۈشىمىزنى بەلگىلەيتى. مېنىڭ نەتىجەم ناھىيىمىزگە قۇرۇلغىنى ئىككى-ئۈچ يىللارچە بولغان، باشقىلار بالىلىرىنى يول قىلىپمۇ ئەكىرىپ بېرەلمەيدىغان، پەقەت يۇقىرى نومۇرلۇق بالىلارلا قوبۇل قىلىنىدىغان مەكتەپكە توغرا كەلگەن ئىدى ھەم بۇ مەكتەپتىكى ئەڭ ياخشى سىنىپقا تەقسىم قىلىنغان ئىدىم.
						</p>
						<p>
							4قىسم
						</p>
						<p>
							ئادەتتە نۇرغۇن ئىشلارنىڭ ئۆزىگە باغلىق ئىكەنلىكىنى بىلسەممۇ ، ئەمما سىرتقى مۇھىتنىڭ تەسىرىنمۇ نەزەرگە ئالماي بولمايتى . ئوقۇتقۇچىلارغۇ دەرسنى ياخشى ئۆتىدىكەن ، ئەمما ئۇلار ئوقۇغۇچىلارنىڭ ئۆگىنىش ئۆگەنمەسلىكىگە ئۇنچە بەك ئەھمىيەت بەرمەيدىغاندەك تۇيۇلدى. چۈنكى مۇئەللىم مۇنبەردە دەرس سۆزلەۋاتقان، پەستە ئوقۇغۇچىلار پاراڭ سېلىشىۋاتقان، ئۇخلاۋاتقان، ئويناۋاتقان، تېخى تەپ تارتماستىن مېڭىپ يۈرگەن ، پەقەت  بىر قانچىمىزلا ئانا قۇشنىڭ ئاغزىغا تەلمۈرگەن باچكىلاردەك مۇئەللىمگە قاراپ ئولتۇراتتۇق. مۇئەللىممۇ خۇددى قالغان بالىلارنىڭ ئۆزى بىلەن قىلچە مۇناسىۋىتى يوقتەك شۇ بىر نەچچەيلەنگە قاراپ دەرس سۆزلەۋاتاتتى. دىققەتنى نەچچە قېتىم قېچىپ كەتكەن يېرىدىن تۇتۇپ كەلسەممۇ ، ئەمما ئۇ يەنىلا كەپسىزلىك قىلىپ چېچىلىپ قېلىۋاتاتتى. تېخى بىر كۈن بولا- بولمايلا ئەھۋال مۇشۇ. بۇ ھالدا ئۈچ يىلنى قانداقمۇ توشقوزغىغىلى بولسۇن؟ نېرى بىرسىنى ئويلاپ ئولتۇرمايلا يەنىلا ئەسلىدىكى مەكتەپكە قايتىشنى قارار قىلدىم ھەم بىر كۈنلۈك سىنىپ مەسئۇلىمنى ئىزدەپ ئۇنىڭغا  بۇ يەردە ئوقۇمايدىغانلىقىمنى ئېيتتىم. ئەسلىغۇ تېخى بۇ يەرگە رەسمىي بېكىمىگەندىن  كېيىن گەپ قىلماي كېتىۋەرسەممۇ بولاتتى . لېكىن قانداقلا بولمىسۇن بىر كۈنلۈك بولسىمۇ ئۇستاز دە؟ ئۇنىڭ ھۆرمىتىنى قىلمىسام بولمايتى. مەن ئۇنى قوشۇلىدىغۇ، ئارتۇق بىر نېمە دېمەيدىغۇ دەپلا ئويلاپتىمەن. ئەمما ئويلىمىغان يەردىن ئۇ قوشۇلماي قويدى ھەم داۋاملىق مۇشۇ يەردە ئوقۇپ قېلىشىمنى ئېيتتى. مەن ئەلۋەتتە سىنىپنىڭ ئۆگىنىش كەيپىياتىنىڭ ماڭا ياقمىغانلىقىنى ئېيتمىدىم ، پەقەت مېنىڭ تېخى نوپۇسۇمنىڭ يوقلىقىنى، ھازىرغىچە ھېچقانداق ئوقۇش نومۇرى ئېلىش سالاھىيىتىگە ئېرىشىپ باقمىغىنىمنى، شۇڭا ئۇنىڭ بۇنچە قىلىپ كېتىشىنىڭ بىھۇدە ئىكەنلىكىنى ئېيتتىم. مۇئەللىم مېنىڭ گەپلىرىمنى ئاڭلاپ بىردەم تۇرۇپ كەتتى. ئاندىن مەن ئويلاپ باقمىغانلا گەپنى قىلدى . 
							
							 -بۇنىڭدىن غەم قىلماڭ ، ئەگەر سىز مۇشۇ يەردە ئوقۇپ قالىدىغانلا بولسىڭىز نوپۇسىڭىزنى  مانا مەن ھەل قىلىمەن. راستىنى دېسەم  بۇ گەپ مېنى ئوبدانلا قىزىقتۇردى . مۇشۇ نوپۇس مەسىلىسى تۈپەيلىدىن مەن قانچىلىك ياخشى پۇرسەتلەردىن قۇرۇق قالدىم ھە؟ئىككىلىنىپ قالدىم. مۇئەللىم مېنىڭ ئىككىلىنىپ تۇرغىنىمنى كۆرۈپ يەنە بىر قېتىم ئۇ گەپنى تەكرارلىدى.
							
							
							
							   - راست دەۋاتىمەن، نوپۇسىڭىزنى  مانا مەن ئۆزۈم ھەل قىلىپ بېرىمەن بولامدۇ؟ سىزدەك بىر تالانتلىق ئوقۇغۇچى نوپۇس ئىشى توغرۇلۇق ئىستىقبالىنى تۈگەشتۈرسە بولمايدۇ!
							
							    ئېرىپ كېتەيلا دەپ قالغان ئىدىم ، ئەمما سىنىپتىكى چۇۋۇلغان قۇش ئۇۋىسىدەك ھېلىقى قالايمىقان مەنزىرە كۆز ئالدىمغا كېلىشى بىلەنلا يەنىلا تاش چىشلەپ تۇرىۋالدىم . مۇئەللىمنىڭ مېنى تۇتۇپ قېلىش ئۈچۈن ئېيتقان بۇ سۆزلىرىنى ئۈمىدسىز قالدۇرۇپ  بۇ مەكتەپتىن ئايرىلدىم. يەنە ئەسلىدىكى مەكتەپكە ھېلىقى شىماللىق سىنىپ مۇدىرىنىڭ يېنىغا قايتىپ كەلدىم. كەچقۇرۇن ئۆيگە قايتىپ ھېلىقى مۇئەللىمنىڭ گەپلىرىنى ئېيتقان ۋاقتىمدا دادام، ئانام، ئاچام ۋە چوڭ ئاكاملار ماقۇل دېسەڭمۇ بوپتىكەن دەپ قالدى. لېكىن ئۇلار مېنىڭ ھېسسىياتىمنى ھەرگىز چۈشەنمەيتى. ئەينى ۋاقىتتا مەنمۇ ئۇلارنىڭ ھېسسىياتىنى چۈشەنمىگەن ئىكەنمەن . دادام بىلەن چوڭ ئاكام مېنىڭ ئىشىم ئۈچۈن قانچە پالاقشىغانلىرنى ئۆزلىرى بىلىشكەچكە كىچىككىنە ئۈمىدمۇ ئۇلارغا ئالەمچە بىر ئىشتەك تۇيۇلۇپ كەتكەن ئىدى . مەن كۆڭلۈمدە  مەن تولۇق ئوتتۇرا مەكتەپنى پۈتتۈرگىچە چوقۇم  ھەل  بولىدۇ دەپ ئويلايتىم. ئىشلار ئەنە شۇنداق بولۇپ  مەن شىماللىق سىنىپ مۇدىرىنىڭ قولىدا ئوقۇدۇم. بۇ مۇئەللىم خىزمەتكە چۈشكىلى ئۇزاق بولمىغان بولۇپ ئىنتايىن جۇشقۇن ، شوخ ، بىزلەرنىڭ كۆڭلىمىزنى چۈشىنىدىغان ئاسانلا ئوقۇغۇچىلارنى ئۆزىگە مايىل قىلالايدىغان مىجەزى  بار ئىدى . شۇنداق بولغاچقىمۇ بىزمۇ ئۇنىڭغا قەۋەتلا ئامراق ئىدۇق . ئۇ دېگەن گەپنى بىجانىدىل ئورۇندايتۇق. سىنىپىمىزنىڭ كەيپىياتىمۇ ئىنتايىن كۆڭۈللۈك ئىدى . بۇ بىر مەۋسۇمنىڭ قانچىلىك تېز توشۇپ كەتكەنلىكىنى بىلمەيلا قالدۇق. تەتىلدىن يېنىپ كەلسەك باشقا بىر مۇئەللىم «مەن سىلەرنىڭ يېڭىدىن تەيىنلەنگەن سىنىپ مۇدىرىڭلار» دەپ كىردى. ئەمدى بۇ ئېلاننى چېكىۋېتىڭ 
							
							 ئاڭلىساق بىزنىڭ شىماللىق سىنىپ مۇدىرىمىزنى مائارىپ ئىدارىسىغا ئېلىپ كېتىپتۇ، بۇنىڭدىن كېيىن شۇ يەردە ئىشلىگۈدەك .
							
							    ھەي! بۇ مۇئەللىملەرمۇ بىر-بىرىگە ئوخشىمايدىكەن! شىماللىق مۇئەللىمىمىزنىڭ ئەكسىچە  بۇ مۇئەللىم ناھايىتى ئېغىر-بېسىق ئىدى. شۇنداق كۈلكىلىك گەپلەرگىمۇ  ئۇ پەقەت ئاغزىنى يېرىم- يارتا قىيسايتىپ قوياتتى، بولمىسا تېخى ئۇنچىلىكمۇ ئەمەس. قاچان قارىسا مۇزغا تەلەڭگە تاشلىغاندەك گەپ قىلىپ چىشىمىزنى قېرىشتۇرۇپ قوياتتى. بالىلاردىمۇ بۇرۇنقى ھالەت قالمىدى. بىزنىڭ سىنىپ ھازىر مەن بىر كۈن ئوقۇپلا زېرىككەن ھېلىقى سىنىپقا ئوخشاپ قالدى. بۇ سىنىپتا زادىلا ئوقۇغۇم كەلمىدى . ئەمما ئوقۇشتىن ۋاز كەچكۈم يوق ئىدى . مەن چوڭ ئاكامغا ئېيتىپ مېنى شەھەردىكى ياخشى مەكتەپكە ئەكىرىپ قويۇشنى ئۆتۈندۈم . بۇ تەكلىپىمگە ئاكاممۇ قوشۇلدى. ئاكام  بۇ چاغدا ناھىيىمىزدىن ئەللىك نەچچە كىلومېتىر كېلىدىغان بىر مەكتەپتە ئوقۇتقۇچى بولۇپ ئىشلەۋاتقان ئىدى. ئۇ مېنى شەھەردىكى ئوقۇتۇش سۈپىتى ياخشى دەپ قارىغان بىر مەكتەپكە ئاپىرىپ بەردى ، ئەمما بۇ قېتىم يېرىم يولدا ئوقۇغۇچى قوبۇل قىلمايدىغانلىقىنى تولۇق بىرىنچى يىللىقتىن باشلاپ ئوقۇيدىغانلىقىمنى ئېيتتى. مەنمۇ مەيلى دېدىم . مەيلى ئەمەسمۇ بىر يىل قايتىلاپ ئوقۇسام نېمە بوپتۇ؟ شۇنداق قىلىپ ئۆزۈم ئارزۇ قىلغان مەكتەپتە ئوقۇپ قالدىم. بۇ يىللىق قاراردا قىزىل بايراقدارلار سىنىپى دەپ ئاتالغان ئىككى سىنىپ بار ئىدى. بۇ سىنىپتا نەتىجىسى ئەڭ ياخشى چىقىدىغان ئەلىيۇل ئەلا بالىلار ئوقۇيتى. يەنە شۇ نوپۇسۇم تۈپەيلى مەن بۇ سىنىپقا كىرەلمەي قالدىم ، ئەمما شۇ سىنىپلارنىڭ ئارقىسىدىلا تۇرىدىغان بىر سىنىپقا تەقسىم قىلىندىم. كۈنلەر بىر خىلدا داۋاملىشىۋاتاتتى. بۇ مەكتەپتە ۋىلايىتىمىزنىڭ ھەر قايسى ناھىيىلىرىدىن كەلگەن ھەر خىل ھەر مىللەت بالىلار بىرلىكتە ئوقۇيتۇق. تولۇق بىرىنچى يىللىقنى پۈتتۈرگەن تۇنجى يىلىلا مىڭ يۈئەن مۇكاپات پۇلغا  ۋە تەقدىرنامىگە ئېرىشتىم . بۇ مەكتەپنىڭ قائىدىسىدە ھەر يىلى تولۇق بىرىنچى ۋە ئىككىنچى يىللىقتىن نەتىجىسى ئالدىنقى بەشنىڭ ئىچىگە كىرگەن بالىلارنى مۇكاپاتلايدىكەن ۋە مەخسۇس مۇراسىم ئۆتكۈزۈپ بۇ بالىلارنى ئوتتۇرىغا چىقىرىپ تونۇشتۇرۇپ مەكتەپ مۇدىرى ئۆز قولى بىلەن مۇكاپات پۇلى ۋە تەقدىرنامىنى تارقىتىدىكەن. مېنىڭ نەتىجەم بىرىنچى يىللىقتىكىلەر ئىچىدە ئىككىنچى بولغانلىقى ئۈچۈن بۇ تەمىناتتىن مەنمۇ بەھرىمان بولدۇم . مەن شۇنچىلىك بەك خوش بولۇپ كەتتىم ، چۈنكى بۇ بەشەيلەننىڭ ئىچىدە يالغۇز مەنلا ئادەتتىكى سىنىپنىڭ ئوقۇغۇچىسى ئىدىم، قالغان تۆتەيلەن بولسا قىزىل بايراقدارلار سىنىپىنىڭ ئوقۇغۇچىلىرى ئىدى. قارىسام سىنىپ مەسئۇلىمنىڭ خۇشاللىقتا ئاغزى قۇلىقىغا يېتىپتۇ. شۇنىڭدىن كېيىن ھەممەيلەن يەنى سىنىپ مۇدىرى، بىزنىڭ سىنىپقا دەرس بېرىدىغان باشقا مۇئەللىملەر ۋە سىنىپىمىزدىكى ، شۇنداقلا قوشنا سىنىپنىڭ بالىلىرىدىن تارتىپ تولىمۇ بەك قىزغىن مۇئامىلە قىلىدىغان بولۇپ كەتتى .  مەكتەپتىكى كۈنلىرىم ياخشى ئۆتۈۋاتاتتى. 
							
							   بىر كۈنى ياتاقداشلىرىم ئىچىدىكى باشقا بىر ناھىيىدىن كەلگەن بىر قىز ساۋاقدىشىم يەنى گۈلگىنە  بۈگۈن ئۆزىنىڭ نەۋرە سىڭلىسىنىڭ  بۇ مەكتەپتە ئوقۇماي كېتىدىغانلىقى شۇڭا بۈگۈن ئۇنىڭ بىلەن تاماق يەپ ، ئاندىن ئۇزىتىپ قويىدىغانلىقىنى، مېنىڭمۇ ئۆزلىرى بىلەن بىللە چىقىشىپ بېرىشىمنى ئۆتۈنۈپ تۇرۇۋالدى . ماڭا بۇ گەپ ئازراق بىمەنە تۇيۇلدى. نەۋرە سىڭلىسى قايتىدىغان بولسا ئۆزى چىقىۋەرمەي مېنى قۇيرۇقىغا سېلىۋالغىنى نېمىسى دەيمەن دە! لېكىن قىز تۇرۇپلىۋالدى، بوپتۇ دېدىم. راستىنى دېسەم ئۆگىنىش ئۆگىنىشلا دەپ بىرەر ساۋاقداش بىلەن بىر يەرلەرگىمۇ بېرىپ باقماپتىكەنمەن. بىز ئۈچ قىز سىرتقا چىقىپ بىرگە تاماق يېدۇق. بىر پارچىدىن خاتىرە سۈرەتكە چۈشتۇق. ئاندىن ئۇ قىزنى ئۇزۇن يوللۇق بېكەتكە ئاپىرىپ يولغا سېلىپ قويدۇق. ئاندىن ئىككىمىز بىرلىكتە قايتىپ كەلدۇق. شۇنىڭدىن كېيىن ئۇ قىز بىلەن يامان ئەمەس ئۆتىدىغان بولۇپ قالدىم. ئادەتتە مەن نېفىتلىك زۇلمىرە بىلەن بەكرەك يېقىن ئۆتەتتىم . ھازىر ئۇ قىز بىلەنمۇ يېقىن ئۆتۈۋاتقانلىقىمنى كۆرۈپ نېفىتلىك ھېلىقى قىز قېيداپ يۈرۈيدۇ . كۈلمىسەم كۈلگۈم كېلەتتى. مەن ياكى بىر كىمگە يامانلىق قىلمىسام ، ياكى ئىككىمىز يۈرىۋاتقان قىز-يىگىت بولمىساق مەندىن يۈز ئۆرىدى دەيدىغانغا، پەقەت يەنە بىر قىز بىلەن باشقىلارغا قارىغاندا ئازراق يېقىن ئۆتۈپ قويدۇم خالاس! ھەر كىمنىڭ دوست تۇتۇش ئەركىنلىكى بولىدىغۇ ئاخىرى! ۋېي ئانامەي ، دوستلار ئارىسىدا مۇنداق بىمەنە ، مۇنداق قاملاشمىغان ئۆلچەم قېلىپلارنىڭ بولىدىغانلىقىنى ئويلاپمۇ باقماپتىكەنمەن دېسە!  شۇڭىمۇ بىر كىملەر بىلەن ئارىلىشىپ يۈرمەيدىغان ئادەم  مەن! بوپتىلا چۈشەنسە چۈشىنەر مېنىڭ بۇ ئاپئاق كىرسىز كۆڭلۈمنى، چۈشەنمىسە چۈشىنىدىغانلار چىقىپ قالار.
						</p>
						<p>
							5قىسىم
						</p>
						<p>
							ئادەتتە نۇرغۇن ئىشلارنىڭ ئۆزىگە باغلىق ئىكەنلىكىنى بىلسەممۇ ، ئەمما سىرتقى مۇھىتنىڭ تەسىرىنمۇ نەزەرگە ئالماي بولمايتى . ئوقۇتقۇچىلارغۇ دەرسنى ياخشى ئۆتىدىكەن ، ئەمما ئۇلار ئوقۇغۇچىلارنىڭ ئۆگىنىش ئۆگەنمەسلىكىگە ئۇنچە بەك ئەھمىيەت بەرمەيدىغاندەك تۇيۇلدى. چۈنكى مۇئەللىم مۇنبەردە دەرس سۆزلەۋاتقان، پەستە ئوقۇغۇچىلار پاراڭ سېلىشىۋاتقان، ئۇخلاۋاتقان، ئويناۋاتقان، تېخى تەپ تارتماستىن مېڭىپ يۈرگەن ، پەقەت  بىر قانچىمىزلا ئانا قۇشنىڭ ئاغزىغا تەلمۈرگەن باچكىلاردەك مۇئەللىمگە قاراپ ئولتۇراتتۇق. مۇئەللىممۇ خۇددى قالغان بالىلارنىڭ ئۆزى بىلەن قىلچە مۇناسىۋىتى يوقتەك شۇ بىر نەچچەيلەنگە قاراپ دەرس سۆزلەۋاتاتتى. دىققەتنى نەچچە قېتىم قېچىپ كەتكەن يېرىدىن تۇتۇپ كەلسەممۇ ، ئەمما ئۇ يەنىلا كەپسىزلىك قىلىپ چېچىلىپ قېلىۋاتاتتى. تېخى بىر كۈن بولا- بولمايلا ئەھۋال مۇشۇ. بۇ ھالدا ئۈچ يىلنى قانداقمۇ توشقوزغىغىلى بولسۇن؟ نېرى بىرسىنى ئويلاپ ئولتۇرمايلا يەنىلا ئەسلىدىكى مەكتەپكە قايتىشنى قارار قىلدىم ھەم بىر كۈنلۈك سىنىپ مەسئۇلىمنى ئىزدەپ ئۇنىڭغا  بۇ يەردە ئوقۇمايدىغانلىقىمنى ئېيتتىم. ئەسلىغۇ تېخى بۇ يەرگە رەسمىي بېكىمىگەندىن  كېيىن گەپ قىلماي كېتىۋەرسەممۇ بولاتتى . لېكىن قانداقلا بولمىسۇن بىر كۈنلۈك بولسىمۇ ئۇستاز دە؟ ئۇنىڭ ھۆرمىتىنى قىلمىسام بولمايتى. مەن ئۇنى قوشۇلىدىغۇ، ئارتۇق بىر نېمە دېمەيدىغۇ دەپلا ئويلاپتىمەن. ئەمما ئويلىمىغان يەردىن ئۇ قوشۇلماي قويدى ھەم داۋاملىق مۇشۇ يەردە ئوقۇپ قېلىشىمنى ئېيتتى. مەن ئەلۋەتتە سىنىپنىڭ ئۆگىنىش كەيپىياتىنىڭ ماڭا ياقمىغانلىقىنى ئېيتمىدىم ، پەقەت مېنىڭ تېخى نوپۇسۇمنىڭ يوقلىقىنى، ھازىرغىچە ھېچقانداق ئوقۇش نومۇرى ئېلىش سالاھىيىتىگە ئېرىشىپ باقمىغىنىمنى، شۇڭا ئۇنىڭ بۇنچە قىلىپ كېتىشىنىڭ بىھۇدە ئىكەنلىكىنى ئېيتتىم. مۇئەللىم مېنىڭ گەپلىرىمنى ئاڭلاپ بىردەم تۇرۇپ كەتتى. ئاندىن مەن ئويلاپ باقمىغانلا گەپنى قىلدى . 
							
							 -بۇنىڭدىن غەم قىلماڭ ، ئەگەر سىز مۇشۇ يەردە ئوقۇپ قالىدىغانلا بولسىڭىز نوپۇسىڭىزنى  مانا مەن ھەل قىلىمەن. راستىنى دېسەم  بۇ گەپ مېنى ئوبدانلا قىزىقتۇردى . مۇشۇ نوپۇس مەسىلىسى تۈپەيلىدىن مەن قانچىلىك ياخشى پۇرسەتلەردىن قۇرۇق قالدىم ھە؟ئىككىلىنىپ قالدىم. مۇئەللىم مېنىڭ ئىككىلىنىپ تۇرغىنىمنى كۆرۈپ يەنە بىر قېتىم ئۇ گەپنى تەكرارلىدى.
							
							
							
							   - راست دەۋاتىمەن، نوپۇسىڭىزنى  مانا مەن ئۆزۈم ھەل قىلىپ بېرىمەن بولامدۇ؟ سىزدەك بىر تالانتلىق ئوقۇغۇچى نوپۇس ئىشى توغرۇلۇق ئىستىقبالىنى تۈگەشتۈرسە بولمايدۇ!
							
							    ئېرىپ كېتەيلا دەپ قالغان ئىدىم ، ئەمما سىنىپتىكى چۇۋۇلغان قۇش ئۇۋىسىدەك ھېلىقى قالايمىقان مەنزىرە كۆز ئالدىمغا كېلىشى بىلەنلا يەنىلا تاش چىشلەپ تۇرىۋالدىم . مۇئەللىمنىڭ مېنى تۇتۇپ قېلىش ئۈچۈن ئېيتقان بۇ سۆزلىرىنى ئۈمىدسىز قالدۇرۇپ  بۇ مەكتەپتىن ئايرىلدىم. يەنە ئەسلىدىكى مەكتەپكە ھېلىقى شىماللىق سىنىپ مۇدىرىنىڭ يېنىغا قايتىپ كەلدىم. كەچقۇرۇن ئۆيگە قايتىپ ھېلىقى مۇئەللىمنىڭ گەپلىرىنى ئېيتقان ۋاقتىمدا دادام، ئانام، ئاچام ۋە چوڭ ئاكاملار ماقۇل دېسەڭمۇ بوپتىكەن دەپ قالدى. لېكىن ئۇلار مېنىڭ ھېسسىياتىمنى ھەرگىز چۈشەنمەيتى. ئەينى ۋاقىتتا مەنمۇ ئۇلارنىڭ ھېسسىياتىنى چۈشەنمىگەن ئىكەنمەن . دادام بىلەن چوڭ ئاكام مېنىڭ ئىشىم ئۈچۈن قانچە پالاقشىغانلىرنى ئۆزلىرى بىلىشكەچكە كىچىككىنە ئۈمىدمۇ ئۇلارغا ئالەمچە بىر ئىشتەك تۇيۇلۇپ كەتكەن ئىدى . مەن كۆڭلۈمدە  مەن تولۇق ئوتتۇرا مەكتەپنى پۈتتۈرگىچە چوقۇم  ھەل  بولىدۇ دەپ ئويلايتىم. ئىشلار ئەنە شۇنداق بولۇپ  مەن شىماللىق سىنىپ مۇدىرىنىڭ قولىدا ئوقۇدۇم. بۇ مۇئەللىم خىزمەتكە چۈشكىلى ئۇزاق بولمىغان بولۇپ ئىنتايىن جۇشقۇن ، شوخ ، بىزلەرنىڭ كۆڭلىمىزنى چۈشىنىدىغان ئاسانلا ئوقۇغۇچىلارنى ئۆزىگە مايىل قىلالايدىغان مىجەزى  بار ئىدى . شۇنداق بولغاچقىمۇ بىزمۇ ئۇنىڭغا قەۋەتلا ئامراق ئىدۇق . ئۇ دېگەن گەپنى بىجانىدىل ئورۇندايتۇق. سىنىپىمىزنىڭ كەيپىياتىمۇ ئىنتايىن كۆڭۈللۈك ئىدى . بۇ بىر مەۋسۇمنىڭ قانچىلىك تېز توشۇپ كەتكەنلىكىنى بىلمەيلا قالدۇق. تەتىلدىن يېنىپ كەلسەك باشقا بىر مۇئەللىم «مەن سىلەرنىڭ يېڭىدىن تەيىنلەنگەن سىنىپ مۇدىرىڭلار» دەپ كىردى. ئەمدى بۇ ئېلاننى چېكىۋېتىڭ 
							
							 ئاڭلىساق بىزنىڭ شىماللىق سىنىپ مۇدىرىمىزنى مائارىپ ئىدارىسىغا ئېلىپ كېتىپتۇ، بۇنىڭدىن كېيىن شۇ يەردە ئىشلىگۈدەك .
							
							    ھەي! بۇ مۇئەللىملەرمۇ بىر-بىرىگە ئوخشىمايدىكەن! شىماللىق مۇئەللىمىمىزنىڭ ئەكسىچە  بۇ مۇئەللىم ناھايىتى ئېغىر-بېسىق ئىدى. شۇنداق كۈلكىلىك گەپلەرگىمۇ  ئۇ پەقەت ئاغزىنى يېرىم- يارتا قىيسايتىپ قوياتتى، بولمىسا تېخى ئۇنچىلىكمۇ ئەمەس. قاچان قارىسا مۇزغا تەلەڭگە تاشلىغاندەك گەپ قىلىپ چىشىمىزنى قېرىشتۇرۇپ قوياتتى. بالىلاردىمۇ بۇرۇنقى ھالەت قالمىدى. بىزنىڭ سىنىپ ھازىر مەن بىر كۈن ئوقۇپلا زېرىككەن ھېلىقى سىنىپقا ئوخشاپ قالدى. بۇ سىنىپتا زادىلا ئوقۇغۇم كەلمىدى . ئەمما ئوقۇشتىن ۋاز كەچكۈم يوق ئىدى . مەن چوڭ ئاكامغا ئېيتىپ مېنى شەھەردىكى ياخشى مەكتەپكە ئەكىرىپ قويۇشنى ئۆتۈندۈم . بۇ تەكلىپىمگە ئاكاممۇ قوشۇلدى. ئاكام  بۇ چاغدا ناھىيىمىزدىن ئەللىك نەچچە كىلومېتىر كېلىدىغان بىر مەكتەپتە ئوقۇتقۇچى بولۇپ ئىشلەۋاتقان ئىدى. ئۇ مېنى شەھەردىكى ئوقۇتۇش سۈپىتى ياخشى دەپ قارىغان بىر مەكتەپكە ئاپىرىپ بەردى ، ئەمما بۇ قېتىم يېرىم يولدا ئوقۇغۇچى قوبۇل قىلمايدىغانلىقىنى تولۇق بىرىنچى يىللىقتىن باشلاپ ئوقۇيدىغانلىقىمنى ئېيتتى. مەنمۇ مەيلى دېدىم . مەيلى ئەمەسمۇ بىر يىل قايتىلاپ ئوقۇسام نېمە بوپتۇ؟ شۇنداق قىلىپ ئۆزۈم ئارزۇ قىلغان مەكتەپتە ئوقۇپ قالدىم. بۇ يىللىق قاراردا قىزىل بايراقدارلار سىنىپى دەپ ئاتالغان ئىككى سىنىپ بار ئىدى. بۇ سىنىپتا نەتىجىسى ئەڭ ياخشى چىقىدىغان ئەلىيۇل ئەلا بالىلار ئوقۇيتى. يەنە شۇ نوپۇسۇم تۈپەيلى مەن بۇ سىنىپقا كىرەلمەي قالدىم ، ئەمما شۇ سىنىپلارنىڭ ئارقىسىدىلا تۇرىدىغان بىر سىنىپقا تەقسىم قىلىندىم. كۈنلەر بىر خىلدا داۋاملىشىۋاتاتتى. بۇ مەكتەپتە ۋىلايىتىمىزنىڭ ھەر قايسى ناھىيىلىرىدىن كەلگەن ھەر خىل ھەر مىللەت بالىلار بىرلىكتە ئوقۇيتۇق. تولۇق بىرىنچى يىللىقنى پۈتتۈرگەن تۇنجى يىلىلا مىڭ يۈئەن مۇكاپات پۇلغا  ۋە تەقدىرنامىگە ئېرىشتىم . بۇ مەكتەپنىڭ قائىدىسىدە ھەر يىلى تولۇق بىرىنچى ۋە ئىككىنچى يىللىقتىن نەتىجىسى ئالدىنقى بەشنىڭ ئىچىگە كىرگەن بالىلارنى مۇكاپاتلايدىكەن ۋە مەخسۇس مۇراسىم ئۆتكۈزۈپ بۇ بالىلارنى ئوتتۇرىغا چىقىرىپ تونۇشتۇرۇپ مەكتەپ مۇدىرى ئۆز قولى بىلەن مۇكاپات پۇلى ۋە تەقدىرنامىنى تارقىتىدىكەن. مېنىڭ نەتىجەم بىرىنچى يىللىقتىكىلەر ئىچىدە ئىككىنچى بولغانلىقى ئۈچۈن بۇ تەمىناتتىن مەنمۇ بەھرىمان بولدۇم . مەن شۇنچىلىك بەك خوش بولۇپ كەتتىم ، چۈنكى بۇ بەشەيلەننىڭ ئىچىدە يالغۇز مەنلا ئادەتتىكى سىنىپنىڭ ئوقۇغۇچىسى ئىدىم، قالغان تۆتەيلەن بولسا قىزىل بايراقدارلار سىنىپىنىڭ ئوقۇغۇچىلىرى ئىدى. قارىسام سىنىپ مەسئۇلىمنىڭ خۇشاللىقتا ئاغزى قۇلىقىغا يېتىپتۇ. شۇنىڭدىن كېيىن ھەممەيلەن يەنى سىنىپ مۇدىرى، بىزنىڭ سىنىپقا دەرس بېرىدىغان باشقا مۇئەللىملەر ۋە سىنىپىمىزدىكى ، شۇنداقلا قوشنا سىنىپنىڭ بالىلىرىدىن تارتىپ تولىمۇ بەك قىزغىن مۇئامىلە قىلىدىغان بولۇپ كەتتى .  مەكتەپتىكى كۈنلىرىم ياخشى ئۆتۈۋاتاتتى. 
							
							   بىر كۈنى ياتاقداشلىرىم ئىچىدىكى باشقا بىر ناھىيىدىن كەلگەن بىر قىز ساۋاقدىشىم يەنى گۈلگىنە  بۈگۈن ئۆزىنىڭ نەۋرە سىڭلىسىنىڭ  بۇ مەكتەپتە ئوقۇماي كېتىدىغانلىقى شۇڭا بۈگۈن ئۇنىڭ بىلەن تاماق يەپ ، ئاندىن ئۇزىتىپ قويىدىغانلىقىنى، مېنىڭمۇ ئۆزلىرى بىلەن بىللە چىقىشىپ بېرىشىمنى ئۆتۈنۈپ تۇرۇۋالدى . ماڭا بۇ گەپ ئازراق بىمەنە تۇيۇلدى. نەۋرە سىڭلىسى قايتىدىغان بولسا ئۆزى چىقىۋەرمەي مېنى قۇيرۇقىغا سېلىۋالغىنى نېمىسى دەيمەن دە! لېكىن قىز تۇرۇپلىۋالدى، بوپتۇ دېدىم. راستىنى دېسەم ئۆگىنىش ئۆگىنىشلا دەپ بىرەر ساۋاقداش بىلەن بىر يەرلەرگىمۇ بېرىپ باقماپتىكەنمەن. بىز ئۈچ قىز سىرتقا چىقىپ بىرگە تاماق يېدۇق. بىر پارچىدىن خاتىرە سۈرەتكە چۈشتۇق. ئاندىن ئۇ قىزنى ئۇزۇن يوللۇق بېكەتكە ئاپىرىپ يولغا سېلىپ قويدۇق. ئاندىن ئىككىمىز بىرلىكتە قايتىپ كەلدۇق. شۇنىڭدىن كېيىن ئۇ قىز بىلەن يامان ئەمەس ئۆتىدىغان بولۇپ قالدىم. ئادەتتە مەن نېفىتلىك زۇلمىرە بىلەن بەكرەك يېقىن ئۆتەتتىم . ھازىر ئۇ قىز بىلەنمۇ يېقىن ئۆتۈۋاتقانلىقىمنى كۆرۈپ نېفىتلىك ھېلىقى قىز قېيداپ يۈرۈيدۇ . كۈلمىسەم كۈلگۈم كېلەتتى. مەن ياكى بىر كىمگە يامانلىق قىلمىسام ، ياكى ئىككىمىز يۈرىۋاتقان قىز-يىگىت بولمىساق مەندىن يۈز ئۆرىدى دەيدىغانغا، پەقەت يەنە بىر قىز بىلەن باشقىلارغا قارىغاندا ئازراق يېقىن ئۆتۈپ قويدۇم خالاس! ھەر كىمنىڭ دوست تۇتۇش ئەركىنلىكى بولىدىغۇ ئاخىرى! ۋېي ئانامەي ، دوستلار ئارىسىدا مۇنداق بىمەنە ، مۇنداق قاملاشمىغان ئۆلچەم قېلىپلارنىڭ بولىدىغانلىقىنى ئويلاپمۇ باقماپتىكەنمەن دېسە!  شۇڭىمۇ بىر كىملەر بىلەن ئارىلىشىپ يۈرمەيدىغان ئادەم  مەن! بوپتىلا چۈشەنسە چۈشىنەر مېنىڭ بۇ ئاپئاق كىرسىز كۆڭلۈمنى، چۈشەنمىسە چۈشىنىدىغانلار چىقىپ قالار.
						</p>
						<p>
							6قىسىم
						</p>
						<p>
							ھەر كىمنىڭ دوست تۇتۇش ئەركىنلىكى بولىدىغۇ ئاخىرى! ۋېي ئانامەي ، دوستلار ئارىسىدا مۇنداق بىمەنە، مۇنداق قاملاشمىغان ئۆلچەم قېلىپلارنىڭ بولىدىغانلىقىنى ئويلاپمۇ باقماپتىكەنمەن دېسە!  شۇڭىمۇ بىر كىملەر بىلەن ئارىلىشىپ يۈرمەيدىغان ئادەم  مەن! بوپتىلا چۈشەنسە چۈشىنەر مېنىڭ بۇ ئاپئاق كىرسىز كۆڭلۈمنى، چۈشەنمىسە چۈشىنىدىغانلار چىقىپ قالار دەپ كارىم بولماي يۈرىۋېدى، كاللىسىدىن ئۆتۈپ قالدىمۇ ياكى نېمە سەۋەب بولدى يەنە ئوڭشىلىپ قالدى. 
							
							   ئەمما دېمىگەن بىلەن مەنمۇ خېلى چىرايلىق بولسام كېرەك، ئۆزۈم ھېس قىلمىغان ئىكەنمەن. ھېلىقى نەۋرە قىز كېتىپ ئۇزۇن ئۆتمەي ئۇنىڭ ئاكىسى دەيدىغان بىر بالا يۆتكىلىپ كەلدى. قارىسام كەينىمدىلا پالاقشىپ يۈرۈيدۇ ئۇ. نېمە بالادا قالدىم بۇنىڭ بىلەن دەيمەن دە؟ شۇنىڭ بىلەن كېيىن يېقىن ئۆتۈپ قالغان ھېلىقى گۈلگىنەگە ئاۋۇ تۇغقىنىغا گەپ قىلىپ قويۇشنى ئېيتتىم. گېپىمنى ئاڭلاپ ئۇ بىر ھازاغىچە ئۆزۈم تۇتۇۋالالماي قاقاقلاپ كۈلدى. ئۇنىڭ كۈلگىنىنى كۆرۈپ تېرىكىپ قالدىم .
							
							   - ۋاي ساراڭمۇ سەن خېنىم؟ نېمە كۈلىۋېرىسەن ئېلىشىپ قالغاندەك ؟ ئاۋۇ تۇغقىنىڭغا گەپ قىلامسەن ياكى ئەدىبىنى ئۆزۈم بېرىمەنمۇ؟- دېدىم ئاچچىقلاپ . ئۇ يەنە بىر ھازا كۈلدى، ئاندىن:-
							
							   - چېچىلما دوستۇم! ئۇ بۇ مەكتەپكە پەقەت سېنى دەپلا كەلگەن تۇرسا ، مەن ئۇنىڭغا نېمە دەپ گەپ قىلىمەن؟ مەكتەپ يۆتكىلىش ئۇنداق ئاسان بولمىسا يە؟- دېدى . 
							
							   -مېنى دەپ؟ ئۇنىڭ بىلەن مېنىڭ تونۇشلۇقۇم بارمىدى مېنى دەپ كېلىدىغانغا؟ ئەقىلگە سىققۇدەك گەپ قىلغىنە بىر،- دېدىم ئۇنىڭ مۈجمەللا  قىلغان بۇ گېپىگە . 
							
							   -تونۇشلىقىڭ يوق ، لېكىن ئەمدى تونۇشساڭ بولىدىغۇ؟
							
							   - ئىشىڭنى قىلە بىر، مەن بۇ يەرگە سېنىڭ تۇغقىنىڭ بىلەن تونۇشقىلى كەلمىگەن، نېمە دەيدۇ ماۋۇ ئاچچىقىمنى كەلتۈرۈپ .
							
							   - بىلىمەن ئەليۇلئەلا خېنىم، ئاۋۋال گېپىمنى بىر ئاڭلىغىنە ، بىز ئۆتكەندە چۈشكەندە ھېلىقى بىر پارچە سۈرەت ئېسىڭدىمۇ؟ ھەممىسى شۇ سۈرەتنىڭ ئىشى ، ئۇ كۈنى سىڭلىم كەتتى ، مەن ئۇ سۈرەت چىققاندىن كېيىن ئۇ سۈرەتتىن بىر پارچىنى سىڭلىمغا ئاپىرىپ بەرگەن ئىدىم. ئۇ كۈنى ئىلھام ئاكاممۇ بار ئىكەنتۇق. ئۇ سۈرەتكە قاراپ  بىردەم تۇرۇپ كېتىپ ئىككىمىزنىڭ ئارىسىدا تۇرغان ئولتۇرغان سېنى كۆرسىتىپ «ھەي! ماۋۇ دېكراتسىيەمۇ؟» دەۋاتمامدۇ،«نېمە دەيدىغانسەن ئاكا ؟ بۇ دېگەن بىزنىڭ سىنىپنىڭ ئەليۇلئەلاسى نۇرىيە بولىدۇ، نېمە  ئېنىقلا تۇرغان ئادەمنى دېكراتسىيە دەپ يۈرۈيسەن؟» دېدىم. ئۇ يەنە ئىشەنمىگەندەك قىلىپ« ئادەمنى ئالدىمىغىنە، مۇشۇنداقمۇ چىرايلىق قىز بالا بولامدۇ» دەيدۇ . شۇنىڭ بىلەن نەۋرە سىڭلىممۇ مېنىڭ سۆزۈمنىڭ راستلىقىنى تەستىقلىدى. كېيىن نەۋرە سىڭلىمدىن ئاڭلىسام  ئۇ ئۆيدىكىلەرگە دەپ «مەن مۇشۇ مەكتەپتە ئوقۇيمەن، بولمىسا ئوقۇمايمەن» دەپ تۇرىۋاپتۇ. ئۇنىڭ بۇ يەرگە كېلىشنىڭ سەۋەبى سەن بىلەن تونۇشۇش ئادىشىم، ئېيتقىنە! ھازىر بۇنچىلىك قىلالايدىغان ئوغۇللار قانچىلىك دەيسەن ؟ ئەگەر ئاشۇ ئاكام بۇ يەرگە مېنى دەپ كەلگەن بولسا ئۇنىڭغا ھازىرلا  ئۆزۈمنى ئاتقان بولاتتىم. بەختنىڭ قەدرىنى بىل نۇرى! ئۇنىڭ ئۈستىگە ئۆزۈڭمۇ كۆردۈڭ ، ئۇ شۇنچىلىك قاملاشقان ھەم ئائىلىسىمۇ بەك باي . ئەگەر كۈنلەرنىڭ بىرىدە توي قىلىپ قالساڭمۇ ساڭا ھېچنىمىنىڭ خىجالىتىنى تارتقۇزمايدۇ، قارا ئۇ بىچارە سېنىڭ بىر قاراپ قويۇشۇڭغا ئېرىشەلمەي كۆزلىرى ئولتۇرۇشۇپ ، مەڭىز سۆڭەكلىرى پولتىيىپ چىقىپ كېتىپتۇ . كۆرگەنسەن، ئۇنداق تاش يۈرەكلىك قىلما ئاداش ، ئالەمنىڭ ئۆتنىسى تۇتۇپ قالمىسۇن  يەنە،- دەپ كەتتى ئۇ . 
							
							   ئۇنىڭ گەپلىرىنى ھېكايە ئاڭلاۋاتقاندەك ئاڭلاۋاتقان ئىدىم، ئاخىرىغا كەلگەندە دېگەن گېپى غۇژژىدە نېرۋامنى ئۆرلەتتى .
							
							   - ۋاي تولا بىر چوڭ ئانامدەك گەپ قىلمىغىنە خېنىم! ئالەمنىڭ ئۆتنىسى تۇتىدۇ دەپ كېتىشلىرىڭنى قانداق قىلاي ئەمدى؟ ئالەمنىڭ ئۆتنىسى تۇتسىمۇ سېنى تۇتىدۇ خېنىم ، مەن بىر ئۇ غوجامنى چىللاپ ئېلىپ كەلمىگەندىمەن؟ ئاجايىپ گەپ قىلىدىكەنسەن يا؟ ئەينى چاغدا مېنى ئۇنىمىسام ئۇنىماي يېتىلەپ ئېلىپ چىققان، رەسىمگە چۈشەيلى دەپ كۈشكۈرىتكەن، تېخى ئۇ رەسىمنى قوش قوللاپ ئاپىرىپ بەرگىنى ئۆزۈڭ بولغاندىن كېيىن ئۆزۈڭ يىغىشتۇر  بۇ ئىشنى ئەمدى. تېخى توي قىلىپ بىر نېمە قىلىپ دەپ كەتكىنىنى، ئۆزۈڭ توي قىلىۋال ئۇنىڭ بىلەن ، ئىشقىلىپ مەن دەيدىغاننى دەپ قويدۇم، قالغان ئىشنى ئۆزۈڭ بىلىپ بىر ئىش قىلارسەن ھە!- دېدىم ئۇنىڭغا تەھدىت ئارىلاش .
							
							   -ئۇنداق قىلمىغىنە نۇرى، ئەتراپىڭغا قاراپ باقە، ھازىر قايسى قىزنىڭ مۇھەببىتى يوق ؟ ئەجەبا سېنىڭ تۇرمۇشۇڭدا ئاشۇ بىر دۆۋە كىتاب ماتېرىيال بولسىلا بولامدۇ؟ سېنىڭمۇ مۇھەببەتلىشىش، ياشلىقىڭنىڭ ئالتۇندەك دەۋرىدىن ھوزۇرلىنىش ھوقۇقۇڭ بار. قىزلارنىڭ تۇرمۇشىدا ئوقۇش بولسىلا بولمايدۇ جېنىم ئادىشىم…
							
							   - بولدى بەس ، ئەمدى گەپ قىلما ھە ، ئەگەر يەنە گەپ قىلساڭ ئاغزىڭنى يىرتىۋېتىمەن!
							
							    ئۇنىڭ گەپلىرىگە ئەمدى تاقەت قىلالمىدىم. ئۇ نېمىنى بىلەتتى. مەندەك قارا نوپۇسلار ياخشى ئوقۇمىسا قانداق بولىدۇ، مەن ئىشەنچ قىلىپ ئولتۇرغان بىلەن ، ناۋادا نوپۇسۇم يەنىلا ھەل بولماي قالسا ، مەن يەنە ياشىشىم كېرەكتۇ؟ بىر چىقىش يولى تېپىشىم كېرەكتۇ؟ مەن بۇ يەردە خەقنى مېنى دەپ كەپتۇ دەپ مۇھەببەتلىشىپ ۋاقتىمنى ئىسراپ قىلغان بىلەن، ۋاقتى كەلگەندە خەق مەندەك قارا نوپۇستىن يۈزىنى ئۆرۈپلا كەتسە يەنە ئالغا قاراپ ياشىمىسام بولماس،« دوستۇمنىڭ كۆڭلىنى ئاياپ بويۇمدا قاپتۇ» دېگەندەك ئىش بولسا بولمايدۇ دە ، ئەسلىدىنمۇ ئىچىم سىقىلىپ تۇرغاندا كۆتۈرسۇن ئۇنداق يىگىت-پىگىتلىرىنى…  ئەمدى ئېلاننى چېكىۋېتىڭ
							
							  تولۇق بىرىنچى يىللىقنى پۈتتۈرگەن چاغدا ئېلىنىدىغان ئوقۇش نومۇرى ئالىدىغان ، شۇنداقلا ئوقۇش پۈتتۈرۈش گۇۋاھنامىسىگە بېرىپ تاقىشىدىغان ئىمتىھاننى بېرەلمىدىم. سەۋەبى ناھايىتى ئېنىق ، مەن دېگەن قارا نوپۇس، نوپۇسۇم بولمىغاچقا ئوقۇش نومۇرۇم يوق ، شۇڭا بۇ ئىمتىھانغا قاتنىشالمىغان ئىدىم. ئەمما مۇئەللىم نوپۇسۇم ھەل بولسىلا كېيىن تولۇقلاپ ئىمتىھان بەرسەم بولىدىغانلىقىنى ئېيتقان بولسىمۇ ، ئەمما يەنىلا كۆڭلۈم غەش ئىدى. ئۆگىنىشىمنى جايىدا قىلىپ دەرسلەرنى ئەستايىدىل ئاڭلاپ ، يۈرگىنىم بىلەن ھەممە ئادەمدە ئۆچۈم باردەك، مېنى باشقىلار مۇشۇنداق قىلىپ قويغاندەك ھەممىلا ئادەمدىن ئاغرىنىدىغان بولۇپ قالدىم . بولۇپمۇ ئۆيۈمگە قايتقۇم كەلمەيدىغان قايتساملا جۇدۇنۇم ئۆرلەيدىغان بولۇپ كەتتى. بۇرۇنقىدەك دادامغا ئەركىلىمەيدىغان ، ئۇ مېنى ئەركىلىتىپ گەپ قىلسىمۇ ئۆزۈمنى ئۇنىڭدىن قاچۇرىدىغان، ئۇنىڭغا توڭ تېگىدىغان بولۇپ قالدىم. ئەمما ھەر قېتىم ئۇلارنىڭ دىلىغا ئازار بېرىپ قويۇپلا قاتتىق پۇشايمان قىلىپ كېتەتتىم ، لېكىن يەنە مېنىڭ مۇشۇنداق بولۇپ قېلىشىمغا دادام ئاناملار سەۋەبچىدەك ھېس قىلىپ دادامنىڭ ھازىرغىچە مېنىڭ ئىشىمنى ئەپلەشتۈرەلمىگەنلىكىگە ئاچچىقىم كېلەتتى. ئىچىمدىكىنى ھېچ كىشىگە دېمەي ياكى بىر كىم مېنى چۈشەنمەي يۈرگەن مۇشۇنداق بىر چاغدا بىر كىمنىڭ مېنى دەپ يىراقتىن كېلىشى ماڭا زادىلا ياقمىدى. بۇ ماڭا نىسبەتەن پەقەتلا ئاۋارىچىلىق خالاس . 
							
							   ئىككى كۈن ئۆتۈپ گۈلگىنە چىرايىدىن مۇڭ تۆكۈپ  يەنە ھېلىقى بالىنىڭ گېپىنى قىلىپ تۇرىدۇ. ئۇ بىچارە يېمەي- ئىچمەي شوراپ تاشلىۋەتكەن كەمپۈتتەك بولۇپ قاپتىمىش، ئەگەر ئۇنىڭ مەن بىلەن يۈرۈش تەلىپىگە قوشۇلمىسام  ئۇ ئۆلۈپ كېتەرمىش! نېمانداق قاملاشمىغان دەيمەن دە! بىر تۇرۇپ سەل ئىچىم ئاغرىپمۇ قالدى ئۇ بالىغا، شۇنىڭ بىلەن گۈلگىنەگە«ئۇ قوشۇلدى دەپ ئېيتىپ قوي» دەپلا ياتاقتىن چىقىپ كەتتىم . گۈلگىنە گېپىمنى ئاڭلاپ كەينىمدىن تاپ باستۇرماي چىقىپلا مېنىمۇ بېسىپ ئۆتۈپ يۈگۈرگەن پېتى چىقىپ كېتىپ قالدى. بىچارە بايقۇش! ئەمەلىيەتتە ئۇنىڭ نەۋرە ئاكىسىنى ياخشى كۆرىدىغانلىقىنى ھېس قىلغان ئىدىم، شۇڭا نەۋرە  ئاكىسىنى ئۇنىڭغا يېقىنلاشتۇرۇش، مەندەك ئاچچىق شاپتۇلغا ۋاقىت ئىسراپ قىلغۇچە ئۆزىنى ياخشى كۆرىدىغانلارنىڭ قەدرىنى قىلىشنى بىلسۇن دەپلا  ئۇ يىگىتنىڭ تەلىپىگە ماقۇل بولغان قىياپەتكە كىرىۋالدىم. گۈلگىنە ھەقىقەتەن ئېسىل قىز ئىكەن ، ئەگەر باشقا قىزلار بولغىنىدا چىرايى چۇقۇم تاتىرىپ كەتكەن، ئۆزى ياخشى كۆرگەن ئادەمنىڭ باشقا بىر ئادەمگە نېسىپ بولۇپ كېتىۋاتقانلىقىنى بىلگىنىدە بىئاراملىقى تېشىغا چىقىپ كەتكەن بولاتتى. لېكىن گۈلگىنە مېنىڭ ئۇنىڭغا « ئۇ قوشۇلدى دەپ قوي» دېگەن گېپىمنى ئاڭلاپ خۇددى نەۋرە ئاكىسى بىلەن يۈرىدىغىنى مەن ئەمەس ، بەلكى ئۆزىدەك ئىنتايىن خوش بولۇپ كەتكەن ئىدى. ھەر قانچە ياخشى كۆرسىمۇ ئۆزى ئېرىشەلمىگەنگە باشقىلار ئېرىشىپ كەتسە بۇنىڭدىن خوش بولىدىغانلار قانچىلىك ھە بۇ  جاھاندا؟ گۈلگىنەنىڭ ئېسىل بىر قىز ئىكەنلىكىنى تولىمۇ بەك ھېس قىلىپ يېتىۋاتاتتىم. داۋامى بار.
						</p>
						<p>
							7قىسىم
						</p>
						<p>
							 مەن گەرچە ئۆزۈمنى يامان دەپ ئويلىمىساممۇ  ئەمما ئۇنىڭدەك قىلالىشىمغا كۆزۈم يەتمەيدىغانلىقىنى ئېتىراپ قىلاتتىم . بىر چاغدا گۈلگىنە خۇشال قايتىپ كىردى ھەم ئاغزى- ئاغزىغا تەگمەي سۆزلەپ كەتتى . 
							
							   -ۋاي جېنىم ئادىشىم، ئۇنىڭغا سېنىڭ ماقۇللۇق جاۋابىڭنى يەتكۈزۈۋىدىم، ئۇنىڭ قانچىلىك خۇشال بولۇپ كەتكىنىنى بىلمەيسەن. كىچىك بالىلاردەك سەكرەپ-تاقلاپ خۇشاللىقتىن ئاغزى قۇلىقىغا يەتتى ئۇنىڭ، ئۆزى ياخشى كۆرگەن كىشىنىڭ ئۆزىنى قوبۇل قىلغانلىق جاۋابىغا ئېرىشىش نېمىدېگەن بەخت ھە ! سىلەر ئۈچۈن بەكلا بەكلا خوش بولدۇم ئاداش ، بەخىتلىك بولۇڭلار، ئۇنى قەدىرلىگىن، ئۇ ھەقىقەتەن ياخشى بالا . 
							
							   ئۇ توختىماي ھېلىقى مەن تۈزۈكمۇ بىلمەيدىغان مېنىمۇ چۈشەنمەيدىغان بالا بىلەن ماڭا بەخت تىلەۋاتاتتى. ئەمما مەن ئۇنىڭ كۆزلىرى كۈلۈپ تۇرغاندەك قىلسىمۇ كۆزلىرىدىن ياش بىلەن چالىراق  نەمدىلىپ قالغان پارقىراقلىقنى كۆرۈپ قالدىم. ئەلەمغۇ بۇ! بۇ ئىشتىن زادى كىم خۇشال بولدى ، تېگى تەكتىدىن ئېيتقاندا ھېلىقى ئىلھام دېگەن بالا شۇ! 
							
							  ماقۇل دەپ قويغىنىم بىلەن  ئۇ بالىغا زادىلا تۇتقا بەرمىدىم. ھەمىشە ئۆزۈمنى ئالدىراش كۆرسىتىپ، مۇھەببەتلىشىپ يۈرۈيدىغان ۋاقتىم يوقلىقىنى بىلدۈرۈپ قويىۋاتاتتىم. لېكىن ئۇ بالا ئۆزى مەن بىلەن كۆرۈشۈپ بولالماي يەنە گۈلگىنەنى ئىشقا سالدى. 
							
							   -نۇرى، بۈگۈن ئىلھام ئاكام ئىككىمىزنى تاماققا تەكلىپ قىلدى. بۈگۈن مەيلى قانداقلا ئالدىراش ئىشىڭ بولسىمۇ  قويۇپ تۇرغىن، بىرگە تاماق يەپ كېلەيلى ئاداش، بۇ ئۆگىنىش دېگەن تۈگىمەيدۇ ئادىشىم، دېدى ئۇ . 
							
							   -مېنىڭ راستىنلا ۋاقتىم يوق  گۈلگىنە، بولمىسا سەن چىقىپ بىرگە تاماق يەپ كىرگىنە ئۇ سېنىڭ ئاكاڭ بولغاندىن كېيىن، مەن ھېچقانداق ئويلاپ قالمايمەن،-دېدىم ئۇنىڭغا .
							
							  - ۋاي خېنىم ، ئۇ ئەسلىدىنلا سېنى تەكلىپ قىلغان تۇرسا . مەن چىقىۋالسام قانداق بولىدۇ؟  ماڭا بىر ئىچىمنى سىقماي،- دېدى ئۇ، ئاندىن:-
							
							   - بىردەم تۇرۇپ تۇر، مەنمۇ غاچ- غۇچلا جابدۇۋالاي،- دېدى. بۇ قىز بىردەمدىلا تاراقشىپ ياسىنىپ جابدۇپ بولدى. فورمىدىن چىقىۋىدى، كۆز ئالدىمدا چىرايلىقلا بىر قىزىل نامايەن بولدى. بۇمۇ ياخشى بولغىنى ، مۇشۇ پۇرسەتتە گەپنى ئېنىق قىلىۋېتەي ، ئەسلى ماقۇل دەپ ئۆزۈمنى ئاۋارە قىلىپ خەقنى ئۈمىدلەندۈرۈپ، گۈلگىنەنى ئازابلاپ يۈرگىچە ماقۇل دېمەي تۇرۇپلا ئىككىسىنى بىر يەرگە ئەكەلسەممۇ بوپتىكەن. بوپتىلا ھېلىمۇ كېچىكمىگەندۇق .
							
							   - ۋاي ئاداش ، سەن مۇشۇنداق چىقمايدىغانسەن ئۇنىڭ قېشىغا؟ كىيىملىرىڭنى ئالماشتۇرمامسەن؟- دېدى  ئۇ مېنىڭ مەكتەپ فورمامنى سالماي تۇرغىنىمغا قاراپ .
							
							   - ۋاي نېمە ئاۋارىچىلىق ئۇ، سەل تۇرۇپ يەنە كەچلىك مۇزاكىرىگە چىقىدىغان تۇرساق؟
							
							   -  ۋاي  بىز سەل  بالدۇرراق كىرىپ كىيىملىرىمىزنى يۆتكىۋالساقلا بولىدىغۇ؟ كىيىم ئالماشتۇرۇش ئۇنچە تەس بولمىسا يە؟- دېدى ئۇ ھەيران قالغاندەك بولۇپ.
							
							   - بولدى قىلە، مېنىڭ ئۇنداق پالاق- پۇلۇق ئىش قىلغان بىلەن خۇشۇم يوق. بەكلا ئاۋارىچىلىق ئەمەسمۇ ئۇنداق قىلىش؟ئەگەر مەندىن خىجىل بولغان بولساڭ بولدى چىقمايلا قوياي،- دېدىم ئۇنىڭ ئەزۋەيلەپ كېتىشلىرىدىن ئىچىم پۇشۇپ . 
							
							   -ۋاي  سەن نېمىلەرنى دەيدىغانسەن؟ نېمە ئۇ خىجىل بولۇپ دېگەن؟ بوپتۇ مۇشۇنداق چىققۇڭ بولسا ئۇنىڭغىمۇ مەيلى، يۈرە  ئەمىسە!
							
							    بىز شۇنداق دېيىشكىنىمىزچە ياتاقتىن چىقىپ كەتتۇق . بىز ئىككىمىز تاماقخانىغا بارغاندا ئىلھام ئىسىملىك ئۇ بالا بىزنى ساقلاپ تۇرغان ئىكەن. ئۇ ئىككىمىزنى كۆرۈپ سەل قورۇنغاندەك بولدى. لېكىن ئۇنىڭ خۇشاللىقى ئىچىگە پاتمايلا قالغان ئىدى . ئۇ ھېلى بىزگە چاي قۇيسا ، ھېلى ئۇنى بۇنى بۇيرۇپ ئەكەلدۈرۈپ ئالدىمىزنى بىردەمدىلا تاماققا ۋە ھەر خىل يېمەكلىكلەرگە توشقۇزىۋەتتى. راستتىنى دېسەم بەكلا بىئاراملىق ھېس قىلىۋاتاتتىم. بىر چاغدا گۈلگىنە« سىلەر بىردەم پاراڭلاشقاچ ئولتۇرۇڭلار، مېنىڭ ئازراق ئىشىم چىقىپ قالدى» دەپ ئورنىدىن تۇرۇپ كەتتى. قارىغاندا ئۇ نەۋرە ئاكىسى بىلەن مېنى يالغۇز قالدۇرماقچىدەك قىلاتتى. كاپپىدە قىلىپ ئۇنىڭ قولىنى تۇتتۇم، ئاندىن ئۇنىڭغا قاراپ «كەتسەك بىللە كېتەيلى ، بىردەم ئولتۇر ، بىز پاراڭلىشايلى» دېدىم . ئۇيان- بۇياندىن گەپ قىلىشقاچ تاماقلارنى يەپ قورساقنى ئوبدانلا تويغۇزىۋالدۇق. كەچلىك مۇزاكىرىگە كىرىشكە يەنە بىر سائەتتەك ۋاقىت بار ئىدى . مېنىڭچە ۋاقىتنى بەك سوزۇۋەتكۈچە مۇشۇ ۋاقىتنى چىڭ تۇتاي دەپ ئويلىدىم. گەپنى ئاۋۋال مەن تەشتىم . مەن ئىلھامغا ئېيتتىم .
							
							  -مېنى ياخشى كۆرەمسىز؟
							
							   ئىلھام  بەلكىم مېنىڭ بۇنداق سوئال سورىشىمنى كۈتمىگەن بولسا كېرەك دۇدۇقلاپ كەتتى. ئۇ بىر ماڭا بىر گۈلگىنەگە قاراۋاتاتتى. بىر-بىرىنى چىن دىلىدىن ياخشى كۆرۈشىدىغان كۆڭۈللەرگىلا تالىق بۇنداق گەپنى ئۈچ كىشىلىك سورۇندا دېيىشىم ئۇنىلا ئەمەس  گۈلگىنەنىمۇ ھەيران قالدۇرۇۋەتتى . قارىسام ئۇنىڭ كۆز چاناقلىرى كېڭىيىپ كېتىپتۇ.
							
							   - قېنى دەڭە، مېنى ياخشى كۆرەمسىز؟- ئۇنىڭدىن قايتىلاپ سورىدىم. ئۇ ئارانلا قىلىپ« شۇنداق» دەپ جاۋاب بەردى. 
							
							  -مېنى چۈشىنەمسىز؟ مېنىڭ نېمە ئويلايدىغانلىقىمنى ، قانداق ئىشلارنى ياخشى كۆرىدىغانلىقىمنى، نېمىلەردىن بىزار ئىكەنلىكىمنى بىلەمسىز؟
							
							   - ھازىرچە چۈشەنمەيمەن ، لېكىن بىز بىر مەزگىل ئارىلىشىپ ئۆتسەك چۇقۇم چۈشىنىپ قالىمەن.
							
							   - مېنى چۈشەنگەن ۋاقتىڭىزدا مېنىڭ سىزنى بىزار قىلىپ قويىدىغان، تەمتىرىتىپ قويىدىغان ئەھۋاللارغا ئۇچرىسىڭىزچۇ، قانداق قىلىسىز؟ سىزگە دېسەم مېنىڭ ھازىر مۇھەببەت دېگەن ئۇقۇمنى ئويلاشقۇدەك ۋاقتىم يوق، ۋاقتىم بولغان تەقدىردىمۇ ئويلىغۇم يوق ، مەن تەنھا يۈرۈشكە ئامراق، كىملەرنىڭدۇ ماڭا دەخلى قىلىشنى خالىمايمەن، ھەتتا ئاتا-ئاناممۇ شۇنىڭ ئىچىدە 
							
							   -مەن سىزنىڭ قاراشلىرىڭىزغا ھۆرمەت قىلىمەن ، سىزگە دەخلى قىلمايمەن، ئاۋارىچىلىق تېپىپ  بەرمەيمەن،- دېدى ئۇ . 
							
							   -ئۇنداقتا ياخشى،- دېدىم  مەن. ماڭا كېرىكى دەل مۇشۇنداق جاۋاب ئىدى. مۇشۇ ئېلاننى چېكىپ بىزنى بىر قوللاپ قويۇڭ 
							
							   - سىزچە بىرلا تەرەپ ياخشى كۆرۈپ ، يەنە بىر تەرەپ قەتىي ياخشى كۆرمىسە، ئۇنىڭ بارلىق تىرىشچانلىقلىرىنى، ئەجىرلىرىنى ئېتىبارغا ئالمىسا، بۇنداق مۇھەببەت ئادەمنى ئاسانلا ھالسىرتامدۇ قانداق؟- دېدىم ئۇنىڭغا. سەزگۈر گۈلگىنە مېنىڭ نېمە دېمەكچى بولغانلىقىمنى تېزلا پەملەپ ھە دەپ مېنى تارتقۇچلاشقا باشلىدى . لېكىن ئۇنىڭغا ھە دەپ بەرسەم يەنە بىر كۆرۈشۈپ يەنە بۇ گەپ توغرىسىدا گەپ قىلىشقۇدەك ھېسسىياتنى تاپقۇچە ھەممىمىزنىڭ بىئارام بولىدىغانلىقى ئېنىق ئىدى ، گەپ تېشىلگەن ئىكەن ، ئاخىرىغا چىقىرىپلاۋىتەي دەپ ئويلىدىم دە ، گۈلگىنەنىڭ مېنى تارتقۇچلاۋاتقان قوللىرىنى قولۇم بىلەن ئاستالا باسۇرۇپ قويدۇم. 
							
							   -ئۆزى ياخشى كۆرگەن ئادەمنىڭ ئېتىبار قىلىشىغا ئېرىشەلمەسلىك جاھاندىكى ئەڭ چوڭ ئازاب، مېنىڭ بۇنداق ئازابنى ھېچ كىشىگە تارتقۇزغۇم يوق ھەم سىزنىڭمۇ مەندەك ئويلىشىڭىزنى ئۈمىد قىلىمەن.
							
							    ئىلھام مېنىڭ گەپلىرىمنى ئاڭلاپ بەكلا ھەيران قالدى. 
							
							   -سىز ئەزەلدىن سىزنى تونۇمايدىغان، ئەزەلدىن سىزنى چۈشىنىشنى، ياخشى كۆرۈشنى، مۇھەببەتلىشىشنى ئويلاپ باقمىغان مەندەك بىر قىز ئۈچۈن ئۆزىڭىزنى ئازابلاپ يۈرگىنىڭىزدە سىزنىڭمۇ دەردىڭىزدە ساراڭ بولاي دەپ قالغان ، ئەمما قىزلىق غورۇرى ئۈستۈن كېلىپ ، ئادىمىيلىك پەزىلىتى يۇقىرى كېلىپ، ياخشى كۆرگەن كىشىنىڭ بەختى ئۈچۈن خۇشاللىقى يۈتۈپ سىز خۇشال بولسىڭىز  خۇشال بولۇپ، قايغۇرسىڭىز قايغۇرۇپ يۈرگەن يەنە بىر قىزنىڭ بارلىقىنى ئويلاپ باققانمۇ؟ ئادەم ئەتىۋارىنى قىلغاننى بىلىش كېرەك. بۇنداق دېسەم  ئۇنداقتا سىزچۇ دېيىشىڭىز مۇمكىن، مەن ئوخشىمايمەن . چۈنكى مەن سىزنى قىلچىمۇ چۈشەنمەيمەن، چۈشىنىش تۈگۈل تونۇمايمەن . بەلكىم مۇشۇ يەردىن ئايرىلسام سىز تونۇشلۇق بەرمىسىڭىز چىرايىڭىزنىمۇ ئۇنتۇپ قالىمەن . ئەجەبا سىز مەندەك بىر ئادەم ئۈچۈن قىلغانلىرىڭىزنى شۇ كىشىگە ئاتىسىڭىز، سىزمۇ ھەقىقىي بىر مۇھەببەتكە، سۆيۈلۈش خۇشاللىقىغا ئېرىشىسىز ئەمەسمۇ؟ ئۇ تېخىمۇ گاڭگىراپ كەتتى. ئەمدى پەيتى كەلدى دەپ ئويلىدىم مەن، ئاندىن گۈلگىنەگە قاراپ:-
							
							   - قېنى دېگىنە گۈلگىنە ، سەن ئىلھام ئاكاڭنى ياخشى كۆرەمسەن؟
							
							   گۈلگىنە جاۋاب بېرەلمەي كەتتى.
							
							   - گەپ قىلە ئاداش . دادىلراق بول ، سەن ئۇنى پۈتۈن بەختىڭ، خۇشاللىقىڭ بىلەن ياخشى كۆرىسەنغۇ؟ توغرا! سەن بۇ گەپنى ئەزەلدىن ئېيتىپ باقمىغان . ئەمما مەنمۇ ئۇنچە بەك گالۋاڭلاردىن ئەمەس . مەن سىلەرنىڭ  تۇغقاندارچىلىق مۇناسىۋىتىڭلارنىڭ قانچىلىك دەرىجىدە يېقىن ياكى يىراقلىقىنى بىلمەيمەن.سىلەرنىڭ ئىشىڭلارغا قانۇننىڭ يول قويىدىغان ياكى يول قويمايدىغانلىقىنى ئۇقمايمەن. مېنىڭچە  سېنىڭ ئۇنىڭ ئۈچۈن ئۆزۈڭنى ئۆزىنى ئوتقا ئۇرغان پەرۋانىدەك قىلىپ يۈرۈشلىرىڭدىن ئۇنچە بەك يېقىن تۇغقانلاردىن ئەمەسلىكىڭلارنى بىلگەندەك بولىۋاتىمەن. دادىلراق بول ئادىشىم،«ھەر ئىشتا بىر ھېكمەت بار» دەپتىكەن كونىلار، ئىلھامنىڭ بۇ يەرگە كېلىشنىڭ ھېكمىتى شۇكى  ئۇ ماڭا ئەمەس ، بەلكى سېنىڭ مۇھەببىتىڭگە ئېرىشكىلى كەلگەن ، ئەگەر ھەقىقەتەن مەن سەۋەبلىك بولغىنىدا ئىدى ، مەندە ئۇنىڭغا نىسبەتەن ئازراق بولسىمۇ مېھىر ئويغانغان بولاتتى، مەن راستىنى دەۋېرەي ئاداش ، مەندە ئىلھام ئاكاڭغا غىل- پال ئۇچرىتىپ قالىدىغان يات كىشىلەرگە بولغانچىلىكمۇ مېھرى يوق ھەم بولمايدۇ. ئىلھام ماڭا قاراڭ ، مېنىڭ باياتىندىن بېرى سىزگە دەۋاتقىنىم دەل گۈزەل ، ئاقكۆڭۈل گۈلگىنە! ئۇنىڭ ياخشىلىقىنى مەن دېمىسەممۇ  سىز بىلىسىز ھەقاچان، مېنىڭچە سىزنىڭ ئەڭ ياخشى تاللىشىڭىز دەل سۆيۈملۈك قىز گۈلگىنە!
							
							   مەن گۈلگىنەنىڭ قولىنى چىقىرىپ ئۇنى ئىلھامغا تۇتقۇزۇپ قويدۇم-دە، قالغان گېپىنى ئۆزلىرى دېيىشسۇن دەپ ئويلاپ ئۇلارغا بەخت تىلەپ قايتىپ چىقتىم. داۋامى بار. داۋامىغا ئالدىرىسىڭىز مۇشۇ رەسىمنى چېكىپ ئەپچىمىزگە كىرىپ ئوقۇغاچ تۇرسىڭىز بولىدۇ
							

						</p>
						<p>
							8قىسىم
						</p>
						<p>
							مەن گۈلگىنەنىڭ قولىنى چىقىرىپ ئۇنى ئىلھامغا تۇتقۇزۇپ قويدۇم-دە، قالغان گېپىنى ئۆزلىرى دېيىشسۇن دەپ ئويلاپ ئۇلارغا بەخت تىلەپ قايتىپ چىقتىم. ئۇلار ھاڭۋېقىپ قاراپ قالغان، قانچىلىك چاغدا ئېسىگە كېلىشكىنىنى مەنمۇ بىلمىدىم، ئەمما مەن ئۈستۈمدىن بىر تاغنى ئېلىپ تاشلىۋەتكەندەك تولىمۇ يېنىكلەپ قالغان ئىدىم .
							
							    كۈنلەر يەنە بىر خىللا داۋاملىشىۋاتاتتى. بەشىنچى ئاي مەزگىللىرى ئىدى. دادام قاتتىق ئاغرىپ قالدى. ئەسلىدىنمۇ ئۇنىڭ ئەھۋالى ئانچە ياخشى بولمايۋاتقان ئىدى . ھازىر ئورنىدىلا يېتىپ قالغان بولۇپ دادامغا قارىساملا ئىچىم سىيرىلاتتى. ئىلگىرى ئۇنىڭغا قىلغان سوغۇق مۇئامىلىلىرىمنى ئويلاپ ئۆزۈمنى ئەيىبلەيتىم. ئۆيگە كەلسەملا ئۇنىڭ ئۇستىخانلىرىنى تۇتۇپ قوياتتىم. قىزىق- قىزىق گەپلەرنى قىلىپ ئۇنى خۇشال قىلىشقا تىرىشاتتىم. ئۇنىڭ كۆزلىرى كۈلۈپ تۇرسىمۇ ، ئەمما يەنىلا يىغا ماراپ پارقىراپ قالاتتى. دادامنىڭ بۇرۇنقى ۋاقىتلىرىنى ئويلىدىم . دادام بويى ئېگىز ، سۈرلۈك ئادەم ئىدى. ئۇنىڭ كۆزلىرىدىن بۈركۈتنىڭ كۆزلىرىدەك بىر خىل سەزگۈرلۈك ھەم ئۆتكۈرلۈك چىقىپ تۇراتتى. تەڭ تۇشلىرى ئارىسىدىمۇ گېپى گەپ ئىدى. ئۇ ئۆيدە بىر مەسۇلىيەتچان ئەر بولۇپ، گەرچە ئائىلە ئىشلىرىغا ئارىلىشىپ كەتمىسىمۇ ، ئەمما سىرتتىن ئەكىرىشكە تېگىشلىك ھەر قانداق نەرسىنى ھازىرلاپ بېرەتتى. بۇ جەھەتتە ئانامنى پۈتۈنلەي ساۋاتسىز دېيىشكىمۇ بولاتتى. مانا ئەمدى دادام يېتىپ قېلىۋىدى ، بۇ يۈك چوڭ ئاكامنىڭ ئۈستىگە يۈكلەندى . ئەلۋەتتە ئاچاممۇ ھە- ھۇ دەپ تۇراتتى. كۈنلەرنى شۇ تەرىقىدە ئۆتكۈزۈپ دادام دەلمۇ-دەل سەكسەن كۈن ئورۇن  تۇتۇپ يېتىپ سەككىزىنچى ئاينىڭ باشلىرىدا ئۆلۈپ كەتتى. ئالەم پىرقىراۋاتاتتى. بىردەمدىلا ئۆيىمىزگە لىققىدە ئادەم توشۇپ كەتتى. يىغا- زار، قىيا-چىيا، بوزلاپ يىغلاشلار، ھوشىدىن كېتىشلەر، بىر ئولتۇرغان جايىدا پىرقىرىتىپ تاشلىۋەتكەن ئادەمدەك ئولتۇرۇپ كېتىشلەر، ئىشقىلىپ ئۆينىڭ ھەممە يېرىدىن ئېغىر قايغۇ مۇڭ تۆكۈلۈپ تۇراتتى. دادامنى يۇرتقا ، يەنى يېزىدىكى  چوڭ ئاناملارنىڭ مەھەللىسىگە دەپنە قىلدۇق. مانا دادام تۈگەپ كەتكىلىمۇ بىرەر ئايدىن ئاشتى. تەتىل ئاخىرلىشىپ يەنە مەكتەپكە باردىم. بالىلار مېنىڭ ئۈستى باشلىرىمغا، مۇڭ باسقان چىرايىمغا قاراپ ئىچى سىيرىلغاندەك بولۇشتى . ئۇلارنىڭ ھەممىسى دېگۈدەك مۇئەللىمدىن رۇخسەت ئېلىپ ئۆيىمىزگە بېرىپ ھال سوراشتى. ساۋاقداشلىرىمنى ئۆيدىكىلەرمۇ بەك ياخشى كۈتۈۋالدى . ھازىر ئوقۇۋاتقان چاغلار بولغاچقا مەنمۇ ئۇلار بىلەن بىرگە قايىتتىم. بۇ يىل يىللىقلار بويىچە ئالدىنقى بەشنىڭ ئىچىگە كىرىپ يەنە مۇكاپات ئالغان ئىدىم. مۇكاپاتنى  يەنە مەكتەپ مۇدىرىمىز ئۆزى تارقاتقان بولۇپ ، ئۇ مۇكاپاتنى تارقىتىپ ھەممەيلەننىڭ مۈرىسىدىن يېنىك شاپىلاقلاپ تېخىمۇ ئىلھاملاندۇرۇۋاتاتتى. نۆۋەت ماڭا كەلگەندە ئۇ مۈرەمدىن شاپىلاقلىماي بېشىمنى سىيلىدى ، ئاندىن مەندىن ئەھۋال سورىدى. 
							
							   -نېمە ئىش بولدى بالام، سىزگە نېمە كۆڭۈلسىزلىك كەلدى ؟
							
							    ئەسلىدىنلا كۆڭلۈم يېرىم، بولۇپمۇ مەكتەپ مۇدىرىمىزنىڭ  بېشىمنى سىيلىشى دادامنى تېخىمۇ كۆز ئالدىمغا كەلتۈرۈپ دادامدىن راستىنلا ئايرىلىپ قالغانلىقىمنى ھېس قىلىپ تۇرغىنىمدا ئۇنىڭ سورىغان  سوئالى مېنى پارتلىتىۋەتتى .
							
							   - دادام…دادام…
							
							  مۇشۇ گەپنى ئارانلا دېيەلىدىم-دە ،«كەچۈرۈڭ» دېگىنىمچە رەئىس سەھنىسىدىن چۈشۈپ كەتتىم. ئالدىنقى قېتىم مۇكاپات ئېلىپ بارغىنىمدا دادام« سەن مېنىڭ پەخرىم قىزىم، ئوقۇش جەھەتتە ئەزەلدىن بىزنى ئەنسىرەتكىنىڭنى بىلمەيمەن، تېخىمۇ تىرىشقىن بالام ، سەن چۇقۇم بەك ياخشى كۈن كۆرىسەن  » دېگەن ئىدى. ئەمدى بۇ ئېلاننى چېكىۋېتىڭ
							
							 ئۇ ھەر قېتىم ماڭا ئامراقلىق قىلغىنىدا « دادا ، سەن نېمىشقا ماڭا ھەممىدىن ئامراق» دەپ سورىسام « سەن دېگەن بالىنىڭ كەنجىسى، مېھىر- مۇھەببىتىمىزنى ئەڭ ئاز كۆرىسەن، شۇڭا بەكرەك ئامراقلىق قىلىمەن» دەيتى. دادام راست دەپتىكەن. ئوقۇش جەھەتتىغۇ مەندە ھېچقانداق مەسىلە يوق، تىرىشساملا بولىدۇ ، لېكىن مەن غەمگۈزارىمدىن، ھىماتچىمدىن ئايرىلىپ قالدىم. ئەمدى مېنى« مەن سېنىڭ داداڭ» دەپ باغرىغا باسىدىغان ئادەم يوق ، باغرىغا باسىدىغان ئادەم چىققان تەقدىردىمۇ ئۇنىڭ دادامدەك قىلالىشى مۇمكىن ئەمەس . جېنىم دادا!…
							
							   ئۆكسۈپ- ئۆكسۈپ يىغلاپ كېتىۋاتىمەن. تۇيۇقسىز مۈرەمگە بىر قول يېنىك تەگدى . بېشىمنى كۆتۈردۈم. قارىسام بايا بىزگە مۇكاپات تارقاتقان مەكتەپ مۇدىرىمىز ئىكەن. يېغىن داۋاملىشىۋاتقاندەكمۇ قىلاتتى. ئەمما مەكتەپ مۇدىرىمىز مېنى دەپ، مەكتەپتىكى بالىلارغا قوشۇلۇپلا كەتسەم كۆمۈلۈپ قالىدىغان ئادەتتىكى بىر ئوقۇغۇچىنى دەپ يىغىندىن ئايرىلغاندەك قىلاتتى.
							
							   - كۆڭلىڭىز بەكلا يېرىم شۇنداقمۇ؟
							
							     بېشىمنى لىڭشىتتىم.
							
							   - ھېسسىياتىڭىزنى چۈشىنىمەن، مېنىڭ داداممۇ  مەن سىزدەك ۋاقتىمدا ھادىسىگە يولۇقۇپ بىزنى تاشلاپ كەتكەن. ئانام بىلەن مەن دادامدىن ئايرىلىپ كۆپ مۇشەققەتلەر ئىچىدە كۈن ئۆتكۈزگەن. مانا ئەمدى مۇشۇنچىلىك كۈنلەرگە ئۇلاشتۇق. ئانام ھېلىھەممۇ ھايات، ئانام بولغاچقىلا  مەن مانا مۇشۇنداق مەزمۇت تۇرالىدىم قىزىم. غەيرەتلىك بولۇڭ! ئەجەل كەلسە بۇنىڭغا ھېچقايسىمىزنىڭ ئامالى يوق ئىكەن . سىزنىڭ ئانىڭىز بار ، بەلكىم قېرىنداشلىرىڭىزمۇ باردۇ، شۇلار ئۈچۈن بولسىمۇ ئۆزىڭىزنى رۇستلاڭ قىزىم! سىز ئۆزىڭىزنى تاشلىۋەتسىڭىز  ئۇلارغا تېخىمۇ ئازاب بولۇپ قالىدۇ، مېنىڭچە دادىڭىزمۇ سىزنىڭ چۈشكۈنلىشىپ كەتمەي خۇشال ياشىشىڭىزنى ئۈمىد قىلىدۇ شۇنداقمۇ؟- دېدى. يەنە بېشىمنى لىڭشىتتىم. ئاندىن قوللىرىم بىلەنلا ياشلىرىمنى سۈرتۈپ قويدۇم. ئۇ يانچۇقىدىن بىر قول ياغلىقنى چىقىرىپ ماڭا ئۇزاتتى. ئەمما مەن ئېلىشتىن خىجىل بولۇپ ئۇنى ئالمىدىم . 
							
							   -ئېلىڭە! بۇنى ماڭا ئانام بەرگەن، ئانىلارنىڭ بىز ئۈچۈن قىلىپ بەرگەن كىچىككىنە ئىشىمۇ بىز ئۈچۈن ئالەمچە مەدەت بولىدىكەن، ئۇلار ھەر ۋاقىت بىزگە ھەمراھ، بىزگە مەدەتكار ، بىز ئۈچۈن ئىلھام . مەن بۇنى سىزگە سوۋغا قىلاي، ئانامنىڭ ماڭا قىلغان  بۇ سوۋغىسى مېنىڭچە سىز ئۈچۈنمۇ ئىلھام بولىدۇ، ئېلىڭ!- دېدى . ئەمدى ئالماسلىققا باھانىمۇ قالمىدى ھەم قولۇمنى ئۇزىتىپ مەكتەپ مۇدىرى تەڭلەپ تۇرغان قول ياغلىقنى ئالدىم. 
							
							   -كۆڭلىڭىزنى بۇزماڭ، قەيسەر ياشاڭ ھە!
							
							    ئۇ شۇنداق دېگىنىچە مۈرەمگە يەنە شاپىلاقلاپ قويۇپ كېتىپ قالدى. كىچىكىمدە «ئۇستاز روھى» دەيدىغان بىر تېلېۋىزىيە تىياتىرىنى كۆرگەندەك قىلغان. باشقا تەپسىلاتلار ئانچىمۇ بەك ئېسىمدە يوق. ئەمما بۇ تېلېۋىزىيە تىياتىرىنىڭ ئىسمىلا ئېسىمدە قاپتۇ ، بەلكى «ئۇستاز روھى» دېگەن مۇشۇنداق بولامدىكىن؟ جاھاندىكى ئەڭ ياخشى ، ئەڭ ئېسىل سۆزلەرنى، ئىلھام- مەدەت دۇردانىلەرنى ئۆزى بىلەن قىلچىلىك مۇناسىۋىتى يوق ، كىشىلەرگە بېغىشلاپ يۈرەك قېنىنى ئۇلار ئۈچۈن سەرپ قىلىپ ، خۇددى تىنىمسىز كۆيۈۋاتقان شامغا ئوخشاش ئۆزىنى ئېرىتىدىغان، بىر ئۆزىنى نەچچىگە بۆلۈپ ھەممىگە تەڭ يېتىشىدىغان، ئەكسىچە باشقىلاردىن ھېچنېمە تاما قىلمايدىغان.
							
							    مەكتەپ مۇدىرى تاكى ھازىرغىچە ئېسىمدە ساقلىنىپ قالغان ئىشلار ۋە كىشىلەر ئارىسىدا تېخىمۇ چاقناپ نۇرانە بىر سىما سۈپىتىدە قەلبىمدە ساقلىنىپ كېلىۋاتىدۇ . ئۇ ماڭا بەرگەن ھېلىقى قول ياغلىققا ھەر بىر قارىغىنىمدا كۆز ئالدىمدا چاچلىرىم ئۈچتەك ئاقارغان مېھرىبان بىر موماي زاھىر بولغاندەك تۇيۇلىدۇ. داۋامى بار. داۋامىغا ئالدىرىسىڭىز مۇشۇ رەسىمنى چېكىپ ئەپچىمىزگە كىرىپ ئوقۇغاچ تۇرسىڭىز بولىدۇ
						</p>
						<p>
							9قىسىم
						</p>
						<p>
							شۇنداق قىلىپ كۈنلىرىمنى يەنە سىنىپ ، ياتاق ، ئاشخانا ، مەكتەپ كۇتۇپخانىسىدىن ئىبارەت بوشلۇقتا ئۆتكۈزۈپ ئارتۇق ئىشلارغا ئارىلاشماي ئۈچىنچى يىللىقنىمۇ بىر مەۋسۇم ئوقۇپ بولدۇم . ئىككىنچى مەۋسۇم بولۇپ كەتتى. ئالىي مەكتەپ ئىمتىھانغىمۇ تىزىملىتىش باشلىنىپ كەتتى. چوڭ ئاكام مېنىڭ ئىشىم ئۈچۈن تىنىمسىز تىرىشىۋاتاتتى . كەيپىياتىم كۈندە نەچچە داۋالغۇپ تۇراتتى. تىزىملىتىش ئاخىرلاشقانغا قەدەر ھەل بولۇپ كەتسە بولاتتى، ھەل بولۇپ كەتسە بولاتتى، ئىچىمدە تىنماي شىۋىرلاپ بۇ گەپنى تەكرارلايتىم. ئاكام ھەر ھالدا خېلى ئۈمىدلىك گەپلەرنى قىلىۋاتاتتى. شۇڭا ئۈمىدسىز كۆڭلۈم سەل تەسكىن تېپىۋاتاتتى . ئەپسۇس ، مىڭ ئەپسۇس ، مېنىڭ شۇنچە تىرىشقانلىرىمغا مېنىڭ ئوقۇشتىن يەيدىغان نىسىۋەم شۇنچىلىكمۇ بىلمىدىم، تىزىملىتىش تولۇق ئاخىرلىشىپ ئۈچ كۈن بولغاندا نوپۇسۇم ھەل بولۇپ قالدى . ئۇزۇندىن بېرى ئىنتىزارلىق بىلەن كۈتكەن ئارزۇيۇمنىڭ ئەمەلگە ئېشىپ نوپۇسۇمنىڭ ھەل بولغىنىغا كۈلەيمۇ ياكى نوپۇسنىڭ كېيىن ھەل بولۇپ ئالىي مەكتەپ ئىمتىھانى ئارقىلىق ھاياتىمدا چوڭ بۇرۇلۇش ياسايدىغان پۇرسەتتىن قۇرۇق قالغانلىقىمغا يىغلايمۇ؟ مېنىڭ ئىشىم ئۈچۈن سىنىپ مۇدىرىممۇ بەكلا بەكلا جىددىيلەشكەن ئىدى. مۇئەللىم نوپۇسۇمنىڭ كېيىن ھەل بولۇپ قالغانلىقىغا تولىمۇ ئەپسۇسلاندى. ھازىر ئەپسۇسلانساقمۇ، يىغلىساقمۇ بەرىبىر ئىدى. ھازىر نەچچە يىلنىڭ ئالدىدىكى ئوخشىمايتى ئىسمىنى قولدا يېزىپلا ئەۋەتىپ بېرىدىغان. ھەممە ئىش سىستېمىلىشىپ، كومپيۇتېرلىشىپ  كەتكەن بۈگۈنكى دەۋردە سېزىمسىز ماشىنىغا كىمنىڭمۇ ئامالى بولسۇن، نەچچە ۋاقىتتىن بېرى ئۈمىدلىك ياشاشلىرىم، تىرىششلىرىم پۈتۈنلەي پارغا ئايلىنىپ يوقاپ كەتكەندەكلا ئىدى. ھازىر روھىي دۇنيارىم قاپقۇرۇق، قاپقاراڭغۇ. نوپۇسۇمنىڭ قارىلىقدىن ئاقارغىنى مېنى ھېچقانداق خۇشال قىلالمىدى . ھازىرقى مەن  ئون نەچچە كۈننىڭ ئالدىدىكى مەن ئەمەس ئىدىم . ئۇ چاغدا قانداقلا بولمىسۇن مەۋھۇم ئۈمىد ئىچىدە ياشاۋاتاتتىم ، ھازىر پۈتۈنلەي ئەكسىچە  ئەڭ ئۈمىدسىز ، ئەڭ  چۈشكۈن ئادەمگە ئايلاندىم . باشقىلارنىڭ ماڭا قانداق نەزەردە قارىشى، نېمە دەپ قېلىشىغا پەرۋاسىزلارچە ئالدىنقى رەتتىكى ئورنۇمنى بىراقلا ئارقىغا يۆتكىدۈم. مۇئەللىم دەرس سۆزلەۋاتامدۇ، بالىلار نېمە ئىش قىلىۋاتىدۇ پەرۋايىم پەلەك ھالدا كەينىدىكى يۆتكىلىۋالغان يېڭى ئورنۇمدا جاھاندىن بىخەۋەر ئۇخلايمەن. ئۇيقۇم كەلمىسىمۇ زورلاپ ياتىمەن. بىر كىمگىمۇ گەپ  قىلمايمەن. ئەتراپتىكى  بىر نەچچە دوستلۇرۇم تاماق ۋاقتىنى ئەسكەرتمىسە ئۇخلاپ يېتىپ يىلتىز تارتىپ كېتەرمىدىمكىن تاڭ ؟ دوستلۇرۇم، سىنىپ مۇدىرىم، داۋاملىق دەرسنى ماڭا قاراپلا سۆزلەيدىغان مۇئەللىملىرىممۇ ماڭا تولا گەپ قىلىپ ھېرىپ توختاپ قېلىشتى. مۇئەللىم نېمىنى ئويلىدىكىن بىلمىدىم، ئەمدى ئوقۇسام ماڭا بىرەر پايدىسى باردەك مېنى تۇنجى قېتىملىق مانېۋىر ئىمتىھانغا تىزىملىتىپ قويۇپتۇ. مەن سىنىپ مۇدىرىغا « مەن ئىمتىھان بەرمەيمەن  مۇئەللىم» دېدىم.
							
							  - سىزنىڭ ئىشىڭىزغا ھەممىمىزنىڭ ئىچى ئاچچىق بولىۋاتىدۇ نۇرىيە ، لېكىن شۇنداقتىمۇ ئۆزىڭىزنى بۇنداق تاشلىۋەتمەڭ، نوپۇسىڭىز ھەل بولدى دېگەن گەپ ئەمدى بۇ يىل بولمىسىمۇ كېلەر يىلى بولسىمۇ  ئىمتىھان بەرسىڭىز بولىدۇ دېگەن گەپ، شۇڭا غەيرەت قىلىڭ سىڭلىم،- دېدى. كۆڭلۈمدە قىلچىلىك ئىمتىھان بېرىش قىزغىنلىقىم بولمىسىمۇ مۇئەللىمنىڭ گەپلىرىگە ئارتۇق بىر نەرسە دېمىدىم ۋە بېشىمنى لىڭشىتىپ  چىقىپ كەتتىم . ئىمتىھاننىمۇ بەردىم تولىمۇ خوش ياقمىغان ، تولىمۇ تېتىمىغان ھالدا بەردىم  بۇ ئىمتىھاننى. ئەمما نەتىجە چىققاندا ھەممەيلەن ھەيران قېلىشتى . بۇ نەتىجە گەرچە قىزىل بايراقدارلار سىنىپىدىكى ئەلاچىلارنىڭ نومۇرىغا يەتمىسىمۇ ، مېنىڭ كۆڭلۈمگە پۈككەن نەتىجىگە ئانچە يېقىن كەلمىسىمۇ ، ئەمما بىزنىڭ سىنىپتا دەرسنى بەكلا دىققەت قىلىپ ئاڭلايدىغان ھە دېسە مەن بىلەن ئۆزەڭگە سوقۇشتۇرىمەن دەپ ھەر ۋاقىت ئەس- يادىنى ماڭا قارىتىپ، مەن نېمە ئۆگەنسەم شۇنى ئۆگىنىدىغان، ئانچە-مۇنچە چارچاپ كەتكەنلەردە بېشىمنى بىردەم قويۇۋالسام گۈلقەقەلىرى ئېچىلىپ كەتكەن ھالدا ماڭا قارىغاندا كۆپرەك بىر نەرسە ئۆگىنىۋېلىشنى ئۈمىد قىلىپ توختىماي ماتېرىيال دۆۋىسىگە چۆكۈپ كېتىدىغان پاتىمەدىن يۈز نەچچە نومۇر پەرقلىنىپ تۇراتتى . پاتىمە ئۆزىنىڭ نەتىجىسىنى كۆرۈپلا مېنىڭ نەتىجەمنى سۈرۈشتۈردى. ئۇنىڭ كۆڭلىگىچە  مەن بۇ قېتىم ئۇنىڭ كەينىدە قېلىشىم ئېنىق ئىدى. ئەپسۇس ئىشلار ئۇنىڭ ئويلىغاندەك بولمىغانلىقىنى كۆرۈپ دەرھاللا تۇمشۇقىنى ئۇچلىدى، ئاندىن:-
							
							   -ھېلىغۇ بەش يۈز نەچچە نومۇر ئاپتۇ، يەتتە يۈز ئەللىك نومۇرنى تولۇق ئالسىمۇ نېمە پايدىسى؟ بەرىبىر ئىمتىھانغا قاتنىشالمايدۇ،- دېدى .
							
							  بۇ قىزنىڭ گېپىدىنلا ماڭا كەلگەن خاپىلىقتىن خۇشال بولغىنى بىلىنىپ تۇراتتى. ئەسلىدىنلا ئېچىلىپ تۇرغان يارا ئېغىزىغا تۇز قويغىنى زەردەمنى قاينىتىۋەتتى.
							
							   - ئىمتىھانغا قاتنىشالمايمەن، ئەمما سەندەك زەھەرخەندە چۈپرەندىنى ئۇخلىساممۇ مۇشۇنداق يېڭىۋالىمەن. ھەر ۋاقىت سېنىڭ ئۈستۈڭدە تۇرىمەن، سەندىن نەچچە ھەسسە ياخشى ياشايمەن ، مېنىڭ كۈنلىرىمنى كۆرۈش ئۈچۈن بېشىڭنى كۆتۈرگىنىڭدە بېشىڭدىكى دوپپاڭنىڭ قانداق چۈشۈپ قالغانلىقىنى تۇيمايلا قالىسەن ، ھۇ كۆڭلى قارا زىدى پەس!- دېدىمدە قولۇمدىكى سوئال قەغەزلىرىنى پۈرلەپلا بېشىغا ئاتتىم .
							
							   - ياخشى كۈن كۆرەرمىش، سەن قارا نوپۇس قانچىلىك ياخشى كۈن كۆرەتتىڭ، نىيىتىڭنىڭ يامانلىقىدىن مۇشۇنداق شور پىشانە ، بىتەلەي تۇغۇلغان نېمە سەن ئەسلى، ئەگەر نىيىتىڭ توغرا بولغان بولسا سېنىڭ نوپۇسۇڭ ئالىي مەكتەپ ئىمتىھانىنى تىزىملىتىشتىن بىرەر كۈن بولسىمۇ بۇرۇن ھەل بولماي قېرىشقاندەك ئۈچ كۈن كېيىن ھەل بولامدۇ؟ ھەقاچان كۆڭلۈڭدە مەن دېگەن دەرستە ياخشى ھەممىنى بىلىمەن دەپ تېرەڭگە پاتماي قالغان بولغىيتتىڭ؟ سەن دېگەن…
							
							   ئۇ يەنە نېمىلەرنى دەر ئىدىكىن ئۇنىڭ گەپلىرىگە مەنلا ئەمەس ، باياتىن بېرى ھەممە گەپنى ئاڭلاپ تۇرغان سىنىپ ئىچىدىكى ساۋاقداشلارمۇ چىدىماي قېلىشتى. ئەمدى بۇ ئېلاننى چېكىۋېتىڭ 
							
							    ئارىدىن بىر ئوغۇل بالا سەكرەپلا مەيدانغا چۈشتى. بۇ باشقا بىرى ئەمەس ، ئادەتتە سىنىپتا باشقا بالىلارغا ئانچە ئارىلىشىپ كەتمەيدىغان« يوغان» دەپ لەقىمى بار ، ئەمما لەقىمىنىڭ ئەكسىچە جۇغى كىچىكرەك كەلگەن ئەنۋەر ئىسىملىك بالا ئىدى.
							
							   - سەنمۇ ئادەممۇ ھە  پاتىمە؟ ئۆزۈڭ باشقىلارنى يېڭەلمەي، باشقىلار ئالدىڭغا ئۆتۈپ كەتسە چىدىماي ئۇنى-بۇنى دەيدىغانغا كىم ئىدىڭ سەن؟ ئۇنىڭ دەرستە ياخشى ئىكەنلىكىگە سەن ئەمەس  بىزمۇ ھەسەت قىلىمىز. لېكىن بىز سەندەك نومۇسسىز ئويلاردا بولمايمىز، ئۇنىڭدىن پەخىرلىنىمىز، ئۇنىڭغا ھېسداشلىق قىلىمىز، مۇشۇنداق بىر مۇنەۋۋەر ساۋاقدىشىمىزنىڭ ئارىمىزدىن چۈشۈپ قالغانلىقىغا ئەپسۇسلىنىمىز، باياتىن سەن ئۇنىڭغا دېگەن گەپلەر ئادەم دەيدىغان گەپمۇ ھە؟ سېنى تېخى خېلى يۇۋاش دېسەك ئەسلى ئىچىڭدە توڭگۇز قاترايدىغان نەرسە ئىكەنسەن سەن. سەندەك ئادىمىيلىك پەزىلىتى يوق ئادەم بىلەنمۇ بىر سىنىپتا  ئوقۇپ قاپتۇق، ئېسىت نومۇس سەندەك ئادەم، سەندەك  قىز بالا بولۇپ قالغۇچە.
							
							   - سەن…سەن ماڭا بۇنداق گەپ قىلغۇدەك كىم ئىدىڭ ، سەن تېخى ماڭا تەنبىھ بەرگۈدەك بولدۇڭمۇ؟ سەن ئۇنىڭ نېمىسېتىڭ ھە بۇنچە قىلىپ؟
							
							    ئەمدى سىنىپتىكى بالىلارنىڭ ھەممىسى ئۆرە-توپە بولۇپ كەتتى.
							
							  - ئاغزىڭىزنى يۇمىڭە بىر، نوچى بولسىڭىز سىزمۇ ئېلىڭە ئاشۇنداق نومۇرنى، ئۆزىڭىز شۇنچىلىك نومۇر ئېلىپ ئارقىدىن بۇنى باشقىلاردىن كۆرسىڭىز قانداق بولىدۇ ؟ ئاشۇنداق گەپلەر قانداق چىقتى سىزنىڭ ئېغىزىڭىزدىن؟ تولا ئادەمنىڭ يۈزىنى چۈشۈرمەڭە! سىزنىڭ  بۇنداق ئىچى تار ئادەم ئىكەنلىكىڭىزنى ئەجەب بىلمەپتىكەنمىز  يا!- دېيىشىپ كېتىشتى . ئۇلار ئۇۋىسى بۇزۇلغان قۇشقاچلاردەك چۇۋۇرلىشىپ . ئۇلارنىڭ كېيىن نېمىلەرنى دېيىشكىنىنى بىلمىدىم. ئۇلار ئاشۇنداق چۇۋۇرلىشىۋاتقاندا سىنىپتىن چىقىپ كەتتىم. بۇ يەردە  بۇ ھالدا تۇرىۋېرىشنى خالىمىدىم. مەن مەكتەپنىڭ خالىراق يېرىگە جايلاشقان ئورۇندۇققا كېلىپ ئولتۇردۇم. ئىچىم ئاچچىق بولۇپ پۈتۈن ئەزايىم تىتىلىپ كېتىۋاتقاندەك بىئارام بولىۋاتاتتىم. ئەمما كۆزۈمدىن بىر تامچىمۇ ياش چىقمىدى ، لېكىن يۈرىكىم چىدىغۇسىز ئېچىشىپ كېتىۋاتاتتى. تۇرۇپلا جېنىمنى ئۇپرىتىپ بۇ يەردە نېمە ئىشمۇ قىلارمەن دەپ ئويلايتتىم ، ئەمما يەنە تۇرۇپلا قېرىشقاننىڭ قىزىنى ئالغۇم كېلىپ قالدى. پاتىمە ماڭا ئۆچكەن، ئۇنىڭ ھەسەتخورلۇقىنى بىلسەممۇ بۇ دەرىجىدە پەزىلەتسىز ئىكەنلىكىنى ئويلاپ باقماپتىكەنمەن . ئىككىنچى قېتىملىق مانېۋىر ئىمتىھان ئىككى ھەپتىدىن كېيىن ئېلىندى مەن يەنە ئىككى ھەپتە ئۇخلاپ چىقتىم ، ئەمما ئىمتىھاننى ئالدىنقى قېتىمقىدىن ئەستايىدىلراق بەردىم. بۇ قېتىمقى  نەتىجەممۇ پاتىمەنىڭ ئىچىنى ۋاراقشىتىۋەتتى بولغاي ، ئۇ شۇمشۈيىپلا كەتكەن ئىدى. بۇ قېتىمقى نەتىجەم ئالدىنقى قېتىمقىدىن كۆپ پەرق قىلمايتى. لېكىن يەنىلا پاتىمەنىڭكىدىن كۆپ يۇقىرى ئىدى . بۇ قېتىم باشقىلار ئۇنى مەسخىرە قىلىشقا باشلىدى.
							
							   - قاراڭە، مىڭ ئۆگەنسىڭىزمۇ يەنە شۇ ئاتام ئېيتقان بايىقىكەن  ئەمەسمۇ؟ بىچارە بايقۇش! 
							
							   پاتىمە ئۈن تىنسىز ئولتۇراتتى. بۇ قېتىم ئالدىنقى قېتىمقىدەك چالۋاقاپ كەتمىدى. ئۇنىڭ روھى سۇندىمۇ ياكى قاتتىق ئىرادىگە كەلدىمۇ بىلەلمەي قالدۇق. ئەمما مەن بۇ قېتىم قاتتىق ئىرادىگە كەلدىم. مەيلى مەن ئىمتىھان بېرەي ياكى بەرمەي ھازىر مۇشۇ يولدا ماڭغان ئىكەنمەن قېنى قانچىلىك ماڭالايمەن ئۆزۈمنى بىر دەڭسەپ باقاي دېگەنلەرنى ئويلىدىم. ئۈچىنچى قېتىملىق مانېۋىر ئىمتىھان ئارىدىن ئۈچ ھەپتە ئۆتۈپ ئېلىندى . بالىلار مېنىڭ قاتتىق تىرىشىۋاتقانلىقىمنى كۆرۈپ:-
							
							
							
							   -بىزنى ئۇنداق قىينىماڭ نۇرىيە ، سىز بىر مەۋسۇم ئۇخلىسىڭىزمۇ بىز بەرىبىر سىزگە يېتىشەلمەيمىز، ئۆزىڭىزنى ئۇنداق چارچاتماڭ،- دېيىشتى. ئۇلارنىڭ گېپىگە كۈلۈپلا قويدۇم. بۇ قېتىم ئۆزۈمنى تۈزۈكچە سىناپ باقاي دەپ ئويلىغاچقا كاللامدا پەقەت ئۆگىنىشلا ھۆكۈم سۈرەتتى. نەتىجە چىقتى. يۇقىرى نومۇر ئېلىشىم ئۆزۈمگە ئايان ئىدى. شۇنداقتىمۇ بۇ قېتىمقى نومۇرۇمنىڭ مەكتەپ بويىچە بىرىنچى بولۇشىنى ئويلاپ باقمىغان ئىدىم.. داۋامى بار. داۋامىغا ئالدىرىسىڭىز مۇشۇ رەسىمنى چېكىپ ئەپچىمىزگە كىرىپ ئوقۇغاچ تۇرسىڭىز بولىدۇ
							

						</p>
						<p>
							10قىسىم
						</p>
						<p>
							بۇ قېتىم ئۆزۈمنى تۈزۈكچە سىناپ باقاي دەپ ئويلىغاچقا كاللامدا پەقەت ئۆگىنىشلا ھۆكۈم سۈرەتتى. نەتىجە چىقتى. يۇقىرى نومۇر ئېلىشىم ئۆزۈمگە ئايان ئىدى. شۇنداقتىمۇ بۇ قېتىمقى نومۇرۇمنىڭ مەكتەپ بويىچە بىرىنچى بولۇشىنى ئويلاپ باقمىغان ئىدىم.
							
							
							
							بالىلارنىڭ ھەممىسى مېنى ئورۇۋېلىشتى. ئۇلار خۇددى يۇقىرى نومۇر ئالغىنى مەن ئەمەس ، بەلكى ئۆزىدەك ئاجايىپ ھاياجانلىنىپ كېتىشكەن ئىدى ، ئارىدىن بېرى پاتىمەنىڭ ئالدىغا كەلدى. ئاندىن:-
							
							
							
							   - ئورۇندا تۇرۇپ قەدەملەپ مارش، بىر ئىككى بىر، بىر ئىككى بىر… دېگىنىچە ئورنىدا تۇرۇپ قول سېلىپ ماڭغىلى تۇردى. ئۇنىڭغا قاراپ باشقىلار كۈلگىلى تۇردى. پاتىمەنىڭ نومۇرى ئالدىنقى قېتىملارنىڭكىدىن كۆپ پەرقلەنمىگەچكە بالىلار ئۇنى مەسخىرە قىلىشىۋاتاتتى. ئىچىم بىر خىل بولۇپ قالدى. پاتىمە ئەمەلىيەتتە مەندىنمۇ بەك تىرىشچان ، لېكىن ئۆگىنىش ئۇسۇلى توغرا ئەمەسمۇ ياكى ئىمتىھانلىقى يوقمۇ ئىش قىلىپ نەتىجىسى بىر خىللا چىقاتتى. مېنىڭ ئۇنىڭغا ھەقىقەتەن بېسىم ئەكىلىپ قويغىنىم ئېنىق ، ئەگەر مەن بولمىغىنىمدا ئۇنىڭ سىنىپىمىزنىڭ بىرىنچىسى بولۇشىدا گەپ يوق ئىدى. شۇنىڭ بىلەن بالىلارنى جىم قىلدىم. ئاندىن پاتىمەنىڭ ئالدىغا بېرىپ ھېلىقى بالىنىمۇ توختاتتىم. ئەسلى ئۆتكەندە مېنى ھاقارەت قىلغانلىقى ئۈچۈن  پاتىمەنىڭ ھازىرقى ھالىتىدىن خوش بولۇشۇم كېرەك ئىدى ، لېكىن خوش بولالمىدىم . 
							
							
							
							   -پاتىمە، مېنىڭ سەۋەبىمدىن كۆپ ئىچ ئاغرىقى تارتتىڭىز، ئەسلى سىزنى ئازابلاش نىيىتىممۇ يوق ئىدى ، ئىشلار شۇنداق بولۇپ قالدى. مەن ئەمدى ئوقۇشتىن چېكىنمەكچى . سىز توغرا دەيسىز . مەن يەتتە يۈز ئەللىك نومۇرنى تولۇق ئالساممۇ پايدىسى يوق. ھازىرقىدەك رېكورتنى بۇزىۋەتسەممۇ پايدىسى يوق ، بەرىبىر ئىمتىھان بېرەلمەيمەن . شۇڭا ئەمدى جېنىمنى قىينىغۇم كەلمىدى. ئەمەلىيەتتە سىز بەك تىرىشچان قىز، سىزدىمۇ ئۈمىد بەك زور ، بۇنىڭدىن كېيىنكى يۈكىڭىز تېخىمۇ ئېغىر، سىنىپىمىزنىڭ شەرىپىنى كۆتۈرۈش ئەمدى سىزگە يۈكلىنىدىغان بولدى،-دېدىم ئۇنىڭغا . ئۇ گەپلىرىمنى ئاڭلاپ داڭ قېتىپ تۇرۇپ قالدى ، ئاندىن ئالدىنقى قېتىمقىغا ئوخشىمايدىغان، باشقا چاغلاردىكىگىمۇ ئوخشىمايدىغانلا بىر خىل مۇلايىملىق بىلەن:-
							
							
							
							   -كەچۈرۈڭ نۇرىيە، سىزگە ھەسەت قىلىدىغىنىم، ھەتتا بىر مەزگىل سىزگە بەكلا ئۆچ بولۇپ كەتكىنىم راست. مەن ئۆزۈمنى پات- پاتلا ئاگاھلاندۇرۇپ تۇرساممۇ ، ئەمما يەنىلا ئۆزۈمنى كونترول قىلالماي قالدىم. سىزنى بەكلا رەنجىتتىم. سىزدىن ھەقىقەتەن كەچۈرۈم سورايمەن ھەم چىن كۆڭلۈمدىن سىزنىڭ سىنىپىمىزدا تۇرۇپ قېلىشىڭىزنى ئۆتۈنىمەن. بىز ئۈچ يىل بىرگە ئوقۇغان ساۋاقداشلار ، مەيلى ياخشى ئۆتكەن بولايلى مەيلى يامان ئۆتكەن بولايلى ئاخىرغىچە بىر- بىرىمىزدىن ئايرىلمايلى. سىز، پەقەت سىزلا مېنىڭ ئالغا ئىلگىرلىشىمگە تۈرتكە بولىدىغان كۈچ . ئەگەر سىز كەتسىڭىز ماڭا كىم تۈرتكە بولىدۇ ، مەن ئۇنداق ئېغىر يۈكنى كۆتۈرەلمەيمەن، ئەڭ ياخشىسى بۇ يۈكنى يەنىلا ئۆزىڭىز كۆتۈرۈڭ .
							
							
							
							   پاتىمەنىڭ بۇ گېپى بىلەن بالىلارمۇ چۇۋۇرلىشىپ كېتىشتى. 
							
							
							
							  -شۇنداق قىلىڭ نۇرىيە، ئۇنچە كۆپ ۋاقىتمۇ قالمىدى ، بىز ئارىمىزدىن ھېچكىمنىڭ چۈشۈپ قېلىشىنى خالىمايمىز، پاتىمە جېنىدا شۇنداق دەۋاتسا بىز قانداق چىدايمىز سىزگە، تۇرۇپ قېلىڭ…
							
							
							
							   بالىلارنىڭ شۇنچە گەپلىرىگە يۈرىكىمدە ھېچ بىر ئېرىش يوق  ئىپادىسىز قاراپ تۇردۇم. 
							
							
							
							   -شۇنداق قىلىڭ، تۇرۇپ قېلىڭ، تۇرۇپ قېلىڭ…
							
							
							
							   ئۇلار يەنە شۇنداق دەپ ۋارقىراشتى. سىنىپ مۇدىرىمىزنىڭ ئىشخانىسى سىنىپىمىزغا قوشنىلا ئىدى . سىنىپتىكى ۋاراڭ-چۇرۇڭ مۇئەللىمنىڭ قۇلىقىغا يەتتىمۇ ئەيتاۋۇر ئۇ كىرىپ كەلدى.
							
							
							
							   - نېمە بولۇشتىڭلار؟ نېمە  ۋاراڭ- چۇرۇڭ بۇ؟ ئۇرۇشۇپ قالمىغانسىلەر؟- دېدى مۇئەللىم.
							
							
							
							   مۇئەللىمنىڭ كىرىپ كېلىشى بىلەن سىنىپتىكى ۋاراڭ چۇرۇڭ قايناۋاتقان قازانغا بىر كورا سۇ قويۇۋەتكەندەكلا بېسىقىپلا كەتتى. مۇئەللىم يەنە سورىدى. 
							
							
							
							   -نېمە ئىش بولدى؟
							
							
							
							   بۇ قېتىم پاتىمە ئېغىز ئېچىپ قالدى .
							
							
							
							- باشقا ئىشقۇ بولمىدى، شۇ نۇرىيە ئەمدى ئوقۇمايمەن، كېتىمەن دېۋىدى ، بىز ئۇنىڭدىن كەتمەسلىكنى ئۆتۈندۇق ،- دېدى. مۇئەللىم بىر ھازا ماڭا قاراپ تۇردى. ئۇ بىر نەرسە دېمەكچى بولۇپ ئاغزىنى ئۆمەللەپ توختاپ قالدى. قارىغاندا  ئۇ بالىلارنىڭ كۆزىچە بىر نېمە دېيىشنى تازا توغرا تاپمىغاندەك قىلاتتى.
							
							
							
							  - نۇرىيە، بۇياققا چىقىڭە! 
							
							
							
							  ئۇ شۇنداق دېگىنىچە سىنىپتىن چىقىپ كەتتى . مەن مۇئەللىمنىڭ كەينىدىن چىقتىم ، ئۇ ئىشخانىسىغا كىرمىدى. قارىغاندا ئىشخانىدىكى خىزمەتداشلىرىنىڭ ئالدىدىمۇ گەپ قىلىشنى خالىمىغان بولسا كېرەك ، بىز مەكتەپنىڭ پۇتبول مەيدانىغا چىقتۇق. ھازىر دەرسكە كىرىپ كەتكەن بولغاچقا مەيداندا ئادەممۇ يوق ئىدى . ئىككىمىز پۇتبول مەيدانىنىڭ سىرتىدىكى يۈگۈرۈش يولىدا ئاستا مېڭىشقا باشلىدۇق. 
							
							
							
							   - ئوقۇش پۈتتۈرۈشكە پەقەت ئىككى ئايلا ۋاقىت قالدى. ئەجەبا ساۋاقداشلىرىڭىزدىن مۇشۇنداقلا ئايرىلىپ كېتەي دەمسىز؟- دېدى مۇئەللىم ، ئەمەلىيەتتە مەن مۇئەللىمنىڭ مۇشۇنداق دەيدىغانلىقىنى بىلەتتىم.
							
							
							
							 - مېنىڭچە تۇرمىغان مېھماننىڭ كەتكىنى ئەۋزەل، مېنىڭ يەنە تۇرىۋېرىشىمنىڭ ئەھمىيىتى بارمۇ؟ قورسىقى ئېچىپ باقمىغان ئادەمگە ئاچ قىلغان كىشىنىڭ ھېسسىياتىنى دەپ بەرسە چۈشەنمىگەندەك ، مېنىڭ ھېسسىياتىمنىمۇ  ھېچكىم چۈشەنمەيدۇ، مەنغۇ بىر كىملەرنىڭ بىر نېمە دەپ قېلىشىدىن ۋايىم يېمەيمەن، چۈنكى بۇ جاھاندا ھېچكىم ھېچكىمگە ياشىشىپ بېرەلمەيدىكەن. ئۇ خىل ئەھۋالدا باشقىلارنىڭ بىر نېمە دەپ قېلىشى قانچىلىك ئىش ئىدى. پەقەت بىر مەزگىل بولسىمۇ ، ئۆزۈمنى بۇ خىل مۇھىتتىن ئازاد قىلاي،- دېدىم مەن ئېغىر تىن ئالغان ھالدا
							
							
							
							  -  سىزنىڭچە مۇشۇ يەردىن قايتىپ كەتسىڭىزلا يېنىكلەپ قالىمەن دەپ ئويلامسىز؟ 
							
							
							
							   -ئۆزۈممۇ بىلمەيمەن ، بەلكىم شۇنداق بولار.
							
							
							
							  - سىزنىڭ ھېسسىياتىڭىزنى چۈشىنىمەن دېگەندەك گەپلەرنى دېگۈم يوق، چۈنكى مەن ھەرقانچە قىلساممۇ سىزنىڭ ئورنىڭىزغا ئۆزۈمنى قويساممۇ سىزنىڭ ھېسسىياتىڭىزنى چۈشەنمەسلىكىم ئېنىق ، لېكىن ئويلاپ بېقىڭە نۇرىيە، سىزغۇ ئۆيدە ئولتۇرارسىز، ئۆيدىكىلەرچۇ، قانداق قىلىدۇ؟ ئۇلار سىزگە قاراپ يۈرىكى ھەسرەتتىن ئۆرتەنمەمدۇ؟ ھەر قېتىم سىزنىڭ غەمگە تولغان مىسكىن چىرايىڭىزنى كۆرسە ئۆزلىرىنى گۇناھكار ھېس قىلمامدۇ؟ يۈرەك باغرى ئېزىلمەمدۇ؟ بۇ يەردە تۇرسىڭىز ئۇلار ھېچ بولمىسا بالام مەكتەپتە ئوقۇۋاتىدۇ دەپ بولسىمۇ  ئۆزىگە تەسەللىي تاپىدۇ ، بەلكىم سىز ئازابلىنىشىڭىز مۇمكىن ، چۈنكى جاھاندا ئۆزى ياقتۇرمىغان تۇرمۇشتا ياشاش بەكلا قىيىن . لېكىن سىز مۇشۇنداقلا توختاپ قالمايدىغانسىز؟ ئوقۇشنى داۋاملاشتۇرىدىغانسىز ھە؟ يەنە بۇ ئېلاننى چېكىپ قويىدىغانسىز ھە 
							
							    بېشىمنى لىڭشىتتىم.
							
							
							
							   - يەنىلا قايتىپ كېتىشىڭىزنى توغرا دەپ قارىمايمەن ، سىز مۇشۇ يەردە ئوقۇۋېرىڭ، كېلەر يىلى سىزنى ئەڭ ياخشى سىنىپقا كىرگۈزۈپ قوياي بولامدۇ؟
							
							
							
							    كېلەر يىلى قايتا ئوقۇيدىغانلىقىم ھەر ھالدا ئېنىق ، لېكىن بۇ مەكتەپتە ئوقۇمايمەن دەپ ئويلايتىم. چۈنكى تولۇق ئۈچىنچى يىللىقنى قايتا ئوقۇغان بالىلارغا باشقىلار غەيرىي نەزەردە قارايتى. بۇنى مەن باشقىلاردىن ئاڭلىغان ئىدىم. مېنىڭ بۇ مەكتەپتە قايتا ئوقۇپ خەقنىڭ غەيرىي نەزەرلىرىگە يولۇققۇممۇ يوق. تۇرۇپلا بايىقى گەپلىرىمنىڭ ئەكسىچە غەيرى بىر سېزىمدە بولۇپ قالدىم. مەن زادى قاچاندىن بېرى باشقىلارنىڭ ماڭا تۇتقان مۇئامىلىسىگە پەرۋا قىلىدىغان بولۇپ قالدىم ھە؟ تېخى بايىلا ئۆزۈمنى ئۇنداق دەپ ئويلىمىغان. شۇنىڭدىن قارىغاندا مەنمۇ ئۇنچىۋالا قەيسەرلەردىن ئەمەس بولسام كېرەك . مۇئەللىمنىڭ سوئالىغا مەن نېمە دېيىشىمنى بىلەلمىدىم. ئەمما ئۇنىڭ« ئۆيگە بارسىڭىز يېنىكلەپ قالارسىزمۇ؟ ئۆيدىكىلەر سىزگە قاراپ ئازابلانماسمۇ؟» دېگەن سۆزىنى ئويلىنىپ قالدىم. توغرا! مەن پەقەت ئۆزۈمنىلا ئويلاپتىمەن، ئۆيدىكىلەرنىڭ بولسا قانداق بولۇپ كېتىشنى ئويلاپمۇ باقماپتىمەن ، بولۇپمۇ ئاشۇ مىسكىن چىراي ئانامنى ئويلىساملا يۈرىكىم چىممىدە قىلىپ قالىدۇ. ئانام ئائىلە ئايالى بولۇپ ئىلگىرى ھەممىلا ئىشنى دادام قىلىپ بەرگەچكە ئانام سىرتقى دۇنيانىڭ ئىشلىرىدىن بەكلا بىخەۋەر ئىدى. بىز سىرتتا بولۇۋاتقان  ئانچىكى ئىشلارنى دەپ قويساقمۇ ئۇ خۇددى ئالەم تىلسىملىرىنى ئاڭلاۋاتقاندەك ھەيرانلىق ئىلكىدە  ئاڭلايتى. ھەيران قالاتتىم ، ئانام دېمەتلىك ياش ۋاقتىدىن تارتىپلا شەھەر- بازارلاردا تۇرغان ئاياللار بەكلا يامان ئىدى ، ئەمما مېنىڭ ئانام بولسا ئۇلارنىڭ  ئەكسىچە تولىمۇ ساددا يۇۋاش، ئانام ئاشۇ يۇۋاشلىقى بىلەن بەزىدە گالۋاڭراق كۆرۈنسە ، بەزىدە بەكلا ئوماق كۆرۈنۈپ كېتەتتى. بىر گەپنى دېسەم چۇقۇم كۈلۈپ يېتىۋالسىلەرغۇ دەيمەن . بىر كۈنى چوڭ ئاكامنىڭ ئۈچ ياشلىق قىزى گەپ قىلىۋېتىپ قاشلىرىنى لىك-لىك قىلىپ ئېتىپ قويدى. ئانامغا بۇ قىزنىڭ قېشىنى ئېتىشى باشقىچە تۇيۇلۇپ كەتتىمۇ «ۋىيەي ماۋۇ قىز كىچىككىنە تۇرۇپ قېشىنى ئاتالايدىكەن يا» دەيدۇ!« ۋىيەي ئانا ، نېمانداق گەپ قىلىسەن ؟ قېشىنى ئېتىش قانچىلىك ئىش ئىدى» دېدىم مەن. ئاندىن شەيتانلىقىمنى تۇتۇپ «ئانا، سەن ئېيتىپ باقە قېشىڭنى؟» دېدىم. ئانام شۇنچە قىلىپمۇ قېشىنى ئاتالمىدى. ئۇنىڭ ھەرىكەتلىرى  شۇنچىلىك قولاشمايتى .«ۋىيەي قېشىڭنىمۇ ئاتالمايدىكەنسەنغۇ؟» دېدىم مەن كۈلكىدىن ئۆزۈمنى تۇتالماي.«ۋاي بالام، مەن يا قاش ئېتىپ كۆنمىسەم» دەيدۇ . ۋاي ، نېمە دەي ماۋۇ گەپكە؟« ۋاي ئانا ، سەن قاش ئېتىپ كۆنمىگەن، بىزلەر  كىمنى كۆرسەك قاش ئېتىپ كۆنگەن ، شۇڭا بەك ئاتالايمىز قېشىمىزنى» دېدىم. كۈلكىلىك گەپ ئەمەسمۇ بۇ؟ ئۇ مانا مۇشۇنداق ساددا ئايال ، لېكىن بۇنداق دېسەم ئانامنى بەك گالۋاڭ ئايال ئوخشايدۇ دەپ قالماڭلار.. داۋامى بار. داۋامىغا ئالدىرىسىڭىز مۇشۇ رەسىمنى چېكىپ ئەپچىمىزگە كىرىپ ئوقۇغاچ تۇرسىڭىز بولىدۇ
							

						</p>
						<p>
							11قىسىم
						</p>
						<P>
							 ئانام ئۆي ئىشلىرىنى گۈل-گۈلىگە، خىل-خىلىغا كەلتۈرۈپ قىلىۋېتىدۇ. ئۇنىڭ ئەتكەن تاماقلىرى ئادەمنىڭ ئېغىزىدىلا قالىدۇ. ئۆيلەرنى تۈجۈپىلەپ تۇتۇشلىرى ئادەمنى سۆيۈندۈرۈۋېتىدۇ. پەقەت مىجەزىدە ئەگرىلىك يوق تۈپتۈزلا شۇ! شۇڭا ئادەتتە مەن گەپ- سۆزلىرىمنى ئانامغا دېمەي كۆپرەك ئاچامغا دەيتىم. ئۇنى مېنىڭ بىردىنبىر سىردىشىم، قەلبدىشىم دېسەممۇ بولاتتى. مۇئەللىم  مېنىڭ گەپ قىلماي تۇرغىنىمغا قاراپ مېنىڭ  نېمە ئويلاۋاتقانلىقىمنى بىلمەكچى بولغاندەك« گەپ قىلمامسىز؟» دېگەن مەنىدە گېلىنى يەڭگىل قىرىپ قويدى. نېمە دەيمەن مېنى ئادەم ئېتىپ بىر مۇنچە گەپ قىلسا  ھېچقايسى گېپىنى ئىلىك ئالمىساممۇ بولمىغۇدەك. شۇڭا ئۇنىڭغا بالىلار ئوقۇش پۈتتۈرگىچە ئوقۇيدىغانلىقىمنى بىلدۈردۈم. مۇئەللىممۇ رازىمەنلىك بىلەن بېشىنى لىڭشىتىپ  يەنە بىر مۇنچە تەسەللىيلىك سۆزلەرنى قىلدى . شۇنىڭ بىلەن يەنە ئوقۇپ كەتتىم. ئەمما مەن بۇ يەردە تۇرغان ۋاقتىمنى مەكتەپنىڭ ئوقۇشى بىلەنلا بولدى قىلىشنى خالىمىدىم. شۇنىڭ بىلەن مەن مەكتىپىمىزگە يېقىنراق جايغا جايلاشقان پەن- تېخنىكا  مەدەنىيەت سارىيىغا ھەر ھەپتىدە بەش كۈن ، ھەر كۈنى ئىككى سائەت ئۆتۈلىدىغان ئىنگلىز تىلى كۇرسىغا تىزىملىتىپ ئوقۇشنى باشلىۋەتتىم. چۈشتىن كېيىنلىك دەرستىن  چۈشۈپلا تاماق يەۋېلىپ ئۇدۇل كۇرسقا باراتتىم. ئىككى سائەت دەرسنى ئاڭلىۋېتىپ قايتىپ كەلگىنىمدە كەچلىك مۇزاكىرە يېرىملىشىپ قالاتتى. ئەلۋەتتە  كۈندە كېچىكىۋەرسەم بولمىغاچقا مۇئەللىمگە ئەمەلىي ئەھۋالنى ئېيتىپ رۇخسەت سورىۋالغان ئىدىم . سىنىپقا قايتىپ كەلگەندىن كېيىن  كۇرستا ئۆگەنگەنلىرىمنى قايتا تەكرارلايتىم. ساۋاقداشلىرىم ئالىي مەكتەپ ئىمتىھانىنىڭ تەييارلىقىنى قىلىپ بولالمايۋاتقاندا مېنىڭ ئالىي مەكتەپ ئىمتىھانى بىلەن قىلچە مۇناسىۋىتى بولمىغان ئىنگلىز تىلىنى قېتىرقىنىپ ئۆگىنىپ كېتىۋاتقىنىمغا قاراپ ھەۋەس قىلىشىپ قالاتتى. ئۆزۈم خالىغان ئىشلارنى قىلالاۋاتقان بولغاچقىمىكىن ھازىر بۇرۇنقىدەك چۈشكۈن ئەمەس ئىدىم. خېلى ئىشلار ھازىر كاللامدىن ئۆتۈپ قالغان ئىدى . ئۇنىڭ ئۈستىگە ئىنگلىز تىلىنى ئۆگىنىپ ئۆزۈمگە يېڭى بىر رەڭگارەڭ دۇنيا  تېپىۋالغاندەك خۇشال ئىدىم. شۇنداق قىلىپ ئوقۇش پۈتكەن بولدى. بۇ مەكتەپتە ئۈچ يىل ئوقۇپ دېپلوم تۈگۈل  بىر ۋاراق سىنتا قەغەزگىمۇ ئېرىشەلمەي قايتىپ كەتتىم. ئوقۇش ئۈچۈن بىلىم باغلاقلىق ئىدى. ئۆيدىكىلەرنىڭ مەندىن كۈتكەن ئۈمىدىمۇ زور ئىدى . شۇڭا تەۋەككۈل قىلىپ يەنە بىر قايتىلاپ ئوقۇشنى قارار قىلدىم. ئەمما بۇ قېتىمقى ئوقۇشنى شەھەردە ئەمەس ناھىيەدىكى مەكتەپتە ئوقۇماقچى بولدۇم. بۇ مەكتەپكە ئاكام ئەكىلىپ تىزىملىتىپ قويدى. ئاكام ئۆزى يېزا ئوتتۇرا مەكتەپتە بولغىنى بىلەن بۇ مەكتەپتە تەڭتۇش دوستلىرى ۋە ئىلگىرى بىرگە ئوقۇغان ساۋاقداشلىرى بولغاچقا شۇلار ئارقىلىق تېخى مېنى خېلى ياخشى سىنىپقا ئەكىرىپ قويدى. پىلانىمچە ئوقۇش نومۇرى ۋە دىپلومغا تاقىشىدىغان سەۋىيە سىناش ئىمتىھانى بېرىدىغان پەنلەرنى يىغىپلا مۇشۇ بىر يىل ئىچىدە بېرىۋېتىپ ئاندىن ئالىي مەكتەپ ئىمتىھانىنى بەرمەكچى ئىدىم. مېنى تىزىملىغان چاغدا يىللىقلار مۇدىرىمۇ شۇنداق قىلسام بولىدىغانلىقىنى ئېيتقان ئىدى. شۇنىڭ بىلەن ئوقۇپ كەتتىم. بۇ سىنىپتىكى بالىلارغا گەپ قىلىش زۆرۈرىيىتى تۇغۇلمىسا ئۇنچە بەك كۆپ گەپ قىلمايتىم. مېنى خوش قىلىپ بۇ مەكتەپكە كېلىپ بىرەر ئاي بولغاندا  ئاكام ئۆزى نەچچە يىل ئىشلىگەن يېزا ئوتتۇرا مەكتەپتىن مۇشۇ مەكتەپكە يۆتكىلىپ كەلدى. يولۋاسقا قانات چىققاندەك شۇنچىلىك خۇشال بولۇپ  كەتتىم. يەنە بىرەر ئايدەك ئاكام بىلەن بىللە كېلىپ ئوقۇپ يۈردۈم. بىر كۈنى ئەينى ۋاقىتتا بىر مۇنچە ياخشى گەپلەر بىلەن مېنى تىزىملاپ ئاكامنىڭ يۈزى بىلەن تەكرار سىنىپىغا ئەمەس ، نۆۋەتتىكى سىنىپلارغا ئورۇنلاشتۇرغان يىللىقلار مۇدىرى مېنى چاقىردى .
							
							 مۇئەللىم بىر گەپنى ماڭا دېيەلمەيۋاتقاندەك ئوڭايسىزلىنىۋاتاتتى. ئۇ گەپ قىلمىغاندىن كېيىن مەنمۇ گەپ قىلمىدىم. دېمىسىمۇ مېنى چاقىرغان ئۇ تۇرسا مەن نېمە دەيتىم. ئۇ ئاۋۋال گېلىنى بىر ئاز قىرىپ قويدى. ئاندىن:-
							
							    -سىزگە نېمە دېيىشىمنى بىلەلمەيۋاتىمەن، ئەسلى بىز باشتا دېيىشكەندەك بارلىق سەۋىيە سىناش ئىمتىھاننى بىر يىل ئىچىدىلا بېرىۋەتسىڭىز بولاتتى، ئەمما بۇ يىل باشقىچە بىر ھۆججەت كەپتۇ. سەۋىيە سىناش ئىمتىھانلىرىنى چۇقۇم ئىككى يىلدا بېرىش كېرەككەن ، شۇڭا يەنە بىر يىل قوشۇپ ئوقۇسىڭىز… سىز تېخى كىچىك بولغاندىن كېيىن بۇمۇ ھېچ گەپ ئەمەس ، سىزنىڭچە…
							
							
							
							     مۇئەللىم بۇ گەپلەرنى دەۋاتقاندا كۆز ياشلىرىم ئىختىيارىمغا قەتئي بويسۇنماي مەڭىزلىرىمدىن دومىلاپ چۈشۈشكە باشلىدى.« يېتىمنىڭ ئاغزى ئاشقا تەگسە بۇرنى قاناپتۇ» دېگەندەك مۇشۇ بىر يىلنىمۇ خېلى تەستە قوبۇل قىلىۋاتسام ئۇنىڭغا قوشۇلۇپ يەنە ئىككى يىل ئوقۇمدىكەنمەن؟ بارچە ئادەم ئۈچ يىل ئوقۇغان تولۇق ئوتتۇرا مەكتەپنى مەن تۆت يىل ئوقۇدۇم ، يەنە ئۆزۈمگە غەيرەت بېرىپ بەش يىل ئوقۇماقچىمۇ بولدۇم، ئەمدى بولغاندا ئۈچ يىللىق تولۇق ئوتتۇرا مەكتەپنى ئالتە يىل ئوقۇ دېسە  بۇ قانداق ئادەمنىڭ كاللىسىدىن ئۆتىدۇ ھە؟ ئالىي مەكتەپمىدى بۇ؟ ئالىي مەكتەپنىمۇ بەش يىل ئوقۇيدۇ، ئۆتۈپ كەتسە ئالتە يىل ، بولدىلا نۇرىيە! ئەمدى تەقدىرىڭگە تەن بەر! ئوقۇشتىن نېسىۋەڭنىڭ يوقلۇقىغا تەن بەر! سەن شۇنچە تىرىشتىڭ، لېكىن سېنىڭ تىرىشچانلىقلىرىڭ ئاقىۋەتتە ساڭا نېمە ئېلىپ كەلدى، زادى نېمە ئېلىپ كەلدى؟ بۇ ئېلاننى بىر چېكىۋېتىڭ
							
							    ئۆز-ئۆزۈمدىن توختىماي سوئال سورايتىم ، ئەمما جاۋاب بەرگۈدەك قۇدرەت مەندە يوق ئىدى. ئۇ مۇئەللىممۇ مېنىڭ كەيپىياتىمغا قاراپ ئارتۇق بىر نەرسە دېيەلمىدى . كېيىن ئاكامنى چاقىرىپ ئاكام ئارقىلىق ماڭا خىزمەت ئىشلىمەكچى بولغان چىراي ئاكاممۇ ئاشۇ مۇئەللىمدەكلا گەپلەرنى قىلىپ يۈرۈيدۇ ، مەن تېخى كىچىك  ئىكەنمەن، بىر ئىككى يىل دېگەننىڭ كارايىتى چاغلىق ئىكەن، كېيىن ئارزۇيۇمدىكىدەك ئالىي مەكتەپكە ئۆتۈۋالسام، ياخشى خىزمەتتىن بىرنى تېپىۋالسام ھەممە ئىشنى ئۇنتۇپ كېتىدىكەنمەن. گەپنى قىلىش ئوڭاي ، لېكىن قەلب يارىلىرى ئۇنچە تېز ساقىياتتىمۇ؟ مۇشۇ ئىككى يىلنى قانداق ئۆتكۈزىدىغانلىقىمنى ئۇلار تەسەۋۋۇر قىلالايتىمۇ؟ ياق! ئەمدى مېنىڭ بەرداشلىق بەرگۈدەك ھالىم قالمىدى. ئۇنداق جۈرئەت  ئەمدى قالمىدى. مەنمۇ بىر ئادەتتىكى ئادەم. ئۇنىڭ ئۈستىگە كىچىكلا بىر قىز. مېنىڭ يۈرەكلىرىم ئارقا-ئارقىدىن كەلگەن كۆڭۈلسىزلىكلەر، خاپىلىقلار دەستىدىن كىچىككىنە بولۇپ قالدى. ئەمدى بەرداشلىق بېرەلمەيمەن،  ئەمدى بەرداشلىق بېرەلمەيمەن ، ئەمدى ئوقۇمايمەن!
							
							  كاللامدا پەقەت مۇشۇنداق خىياللار ئەكس ئەتمەكتە. ھېچكىمنىڭ نەسىھىتىگە قۇلاق سالمىدىم . مەكتەپكە كەلمەي ئۆيدە تەكرار قىلىپ جەمىيەت ياشلىرى قاتارىدا ئىمتىھان بېرىشكىمۇ قوشۇلمىدىم. شۇنىڭ بىلەن ئوقۇش ھاياتىمغا ئاشۇنداق بىر كەيپىيات ، ئاشۇنداق بىر ئىسيانكار غەليان تۈرتكىسىدە خاتىمە بەردىم . ئۆيدە ياتاق ئۆيۈمگە بېكىنىۋالدىم. كۈن بويى يىغلايتىم، ياتاتتىم، قوپاتتىم. ئولتۇرساممۇ، قوپساممۇ كۆزلىرىمدىن ياشلار كەلكۈندەك تۆكۈلەتتى . ئانام بىچارىنىڭ ماڭا قاراپ ئىچى سىيرىلىپ كەتتى. جاھاندىكى بارلىق ياخشى گەپلەرنى دەپ بولدى ، ئەمما ماڭا نىسبەتەن قىلچىلىك پايدىسى بولمىدى. ئاكىلىرىم، ئاچام مەن بار ئۆيگە كىرەتتى، لېكىن ماڭا نېمە دەپ گەپ قىلىشنى ، نېمە دەپ تەسەللىي بېرىشنى بىلەلمەي تۇرۇپ- تۇرۇپ چىقىپ كېتەتتى. مۇشۇ تەرىقىدە تۆت ئاي ۋاقىت ئۆتتى. ئەمدى تېخى ياتاق ئۆيۈمدىن چىقىپ ئانامنىڭ قېشىدا بىردەم ئولتۇرىدىغان، كەيپىياتىمنى زورلاپ ياخشىلاشقا تىرىشىۋاتقان كۈنلەردە مەنمۇ، ئۆيدىكىلەرمۇ ئويلاپ باقمىغانلا بىر ئىش يۈز بەردى .  يۇرتتا دادام تەرەپتىن مەنمۇ تازا بىلىپ كەتمەيدىغان يىراق بىر تۇغقىنىمىز بار ئىكەنتۇق. بۇلار مېنىڭ ئوقۇمايدىغان بولۇپ قالغىنىمنى قانداق ئۇققان، ئوغلىغا مېنى سوراپ  كەپتۇ. گەپلەر شۇنداق چىرايلىق ئىدى . ئۇلارنىڭ پەقەت شۇ بىرلا بالىسى بولغاچقا بارلىق تاپقان تەرگىنى ئاشۇ بالىغا قالارمىش . ئۇلارنىڭ ئۇ چەت بۇ چەت ئۆيى، ئېغىل- قوتانغا پاتماي قالغان قوي كالىلىرى، سالا-سالا، رەت-رەت ئېتىزلىرى بارمىش ، مەن ئوغلى بىلەن توي قىلىپ قالسام خانىشلاردەك باي-باياشات ياشارمىشمەن . ئاجايىپ ئادەملەر بار دە جاھاندا؟ خۇددى مەن بىر باي- باياشات تۇرمۇش كەچۈرۈپ باقمىغاندەك، ھېچنېمىنى كۆرۈپ باقمىغاندەك ، ئۇ خەق ئۆز كۆڭلىدە مېنى ئۆيدىكىلىرى كۈپكە سولاپ باققان دەپ ئويلاپ قالدىمىكىن . ئەمدى سەھراغا بېرىپ ئېتىز- ئېرىقنىڭ توپىسىغا، قوي-كالىنىڭ قىغلىرىغا كۆمۈلۈپ ياشىغۇدەكمەن. ئىشىنى قىلسۇن بۇ خەق! ئانام نەچچە ۋاقىتتىن مېنىڭ روھىي ھالىتىمنى ئۆز كۆزى بىلەن كۆرۈپ تۇرۇپمۇ« قېنى بىز بالىلار بىلەن مەسلىھەت قىلايلى» دەپ يولغا سالدى. ئانامنىڭ كۆڭۈلچەكلىك قىلىپ مەسلىھەت قىلايلى دەپ تۇرۇشى مېنى ئازابلىۋەتتى . مەسلىھەت قىلغۇدەك نېمىسى بار بۇ ئىشنىڭ؟ نېمىشقا «مەن قىزىمنى سىلەرگە بېرەلمەيمەن» دەپلا گەپنى ئۈزمەيدۇ؟ ئۇ ۋاقىتلاردا ئۇ خىل كەيپىياتىمدا بۇنىڭ بىر رەسمىيەت ئىكەنلىكىنى نەدىن بىلەي؟ ئانامدىنمۇ بىر مۇنچە خاپا بولۇپ، ھېلىقى تۇغقىنىمىزدىن تېخىمۇ بەك خاپا بولۇپ  نەچچە كۈنگىچە يىغلاپ چىقتىم. ھەيران ئىدىم، ئادەمنىڭ كىچىككىنە كۆزىگە زادى قانچىلىك سۇ پاتىدىغانلىقىغا ھەيران ئىدىم. نېمە دېگەن تۆكىلىۋەرگەن ياش ئىكىن تاڭ؟ كۆڭلۈم ئازراق بۇزۇلسىلا ياشلىرىم نە-نەلەردىن يۈگۈرۈپ كېلىپ بولاتتى. ھېلىقى تۇغقىنىمىز يەنە بىر كەلگىنىدە چوڭ ئاكام گەپنى ئوچۇق قىلىۋەتتى . يەنى ھازىرچە مېنى ياتلىق قىلىش خىيالىنىڭ يوقلۇقىنى، مېنىڭمۇ ھازىر توي قىلىش ئويۇمنىڭ يوقلۇقىنى ئېيتىپ ئۇنىمىغانغا ئۇنىماي بولالمىغان قېيىنانامنى يولغا سېلىپ قويدى . بۇ تۇغقىنىمىزنىڭ مېنى سوراپ كېلىشى مېنى خېلىلا چۆچۈتۈپ قويدى. مەن تېخى ئۆزۈمنى قانىتى قاتمىغان باچكا چاغلاپ يۈرگىنىم بىلەن باشقىلارنىڭ نەزىرىگە ئېلىنغۇدەك چوڭ بولۇپ قاپتىمەن. دېمەك ئەمدى بۇنداق قۇرۇقتىن-قۇرۇق يىغلاپ ئۆزۈمنى ئۆزۈم تۈگەشتۈرۈپ يۈرسەم بولمىغۇدەك. قەددىڭنى كۆتۈر نۇرىيە! بۇنداقلا تۈگىشىپ كەتسەڭ بولمايدۇ! شۇ خىيالغا كېلىشىم بىلەنلا كۆز ئالدىم ۋاللىدە يورۇپ كەتكەندەك بولۇپ كەتتى.
							
							   خوش، ئەمدىكى مەسىلە قەددىمنى قانداق كۆتۈرىمەن؟ ئىشنى زادى نەدىن باشلايمەن ؟ مەن ھازىرغىچە ھېچئىش قىلىپ باقمىغان، بىرەر ئىش قىلالىشىمغا كۆزۈممۇ يەتمەيدۇ. قوي بۇنداق گېپىڭنى! كۆزۈڭ يەتمىسىمۇ قىلىسەن، يەتسىمۇ قىلسەن! بولمىسا يەنە بىر كىملەر باشنى ئاغرىتىپ كەلسە…ياق ياق ياق!!! ھازىر ئەرگە تەگمەيمەن! 
							
							  مەن ئۆيدىكى كومپيۇتېرنى ئاچتىم. ئۆيدە تور راۋان بولغاچقا خىزمەتچى قوبۇل قىلىدىغان خىزمەت ئورۇنلىرىنى كۆرۈشكە باشلىدىم. بەزى خىزمەت ئورۇنلىرىغا زادىلا ماس كەلمەيتىم. مەن گەرچە دۆلەت تىلى، كومپيۇتېر دېگەنلەردە قىينالمىساممۇ ، ئەمما قولۇمدا ھېچقانداق بىر گۇۋاھنامە  بولمىغاچقا ئۇنداق ئورۇنلاردا ئىشلىيەلمەيتىم. ئەمما يەنە مەندەك كىنىشكىسىز كىشىلەرگە ماس كېلىدىغان ئورۇنلارمۇ خېلى كۆپ ئىدى . ئەپسۇس يېقىن ئەتراپتىن ئۇنداق ئورۇن تاپالمىدىم . شۇنىڭ بىلەن بىزگە قوشنا بىر ناھىيەنىڭ ماشىنا زاپچاسلىرىنى سېتىش رېمونت قىلىش يۇيۇش شىركىتى دەپ  ئاتالغان بىر ئورۇننىڭ پۇل يىغىش ئورنىغا خىزمەتكە چۈشىدىغان بولۇپ سۆزلەشتىم. داۋامى بار. داۋامىغا ئالدىرىسىڭىز مۇشۇ رەسىمنى چېكىپ ئەپچىمىزگە كىرىپ ئوقۇغاچ تۇرسىڭىز بولىدۇ. ئەپچىمىزگە تولۇق يوللاندى 
						</P>
						<p>
							12قىسىم
						</p>
						<p>
							 بۇ ئورۇن گەرچە ئۆيۈمگە يىراقراق بولسىمۇ ، لېكىن باشقا خىزمەت ئورۇنلىرىغا سېلىشتۇرغاندا يەنىلا ئۆيۈمگە يېقىن ھېسابلىناتتى . شۇڭا بېرىپ كېلىشنى ئېغىر ئالماي شۇ يەردە ئىشلەشنى قارار قىلىپ ئىشقا چۈشۈشكە دېيىشكەن ۋاقىتتا دەل ۋاقتىدا باردىم . شىركەت خوجايىنى مېنى كۆرۈپ ئازراق ئەھۋاللاشتى. قارىسام  ئۇ مېنىڭ دۆلەت تىلى سەۋىيەمنى سىناۋاتقاندەك قىلاتتى. بۇ مېنىڭ جانلىقلىقىمدىن، تىل ئىپادىلەش ئىقتىدارىمدىن رازى بولغان بولسا كېرەك، تېخى قىزغىنلىق بىلەن ھەر كۈنلۈكى خىزمەت قىلىدىغان ئورنۇمنى كۆرسىتىپ قويدى .  بۇ شىركەتكە ئاساسەن ئىستېمال سەۋىيىسى پەۋقۇلاددە يۇقىرى كىشىلەر كېلەتتى. شىركەتنىڭ خىزمەتچىلەرگە قويغان تەلىپىمۇ يۇقىرى ئىدى. چۇقۇم شىركەت ئوبرازىغا مۇناسىپ كىيىنىشىمىز، خېرىدارلارغا ئەلا  مۇلازىمەتتە بولۇشىمىز، كېيىنكى قېتىم يەنە ئىزدەپ كەلگۈدەك مۇئامىلىدە بولۇشىمىز تەلەپ قىلىناتتى.  قارىماققا بۇ شىركەتنىڭ ئېتى رېمونتخانا دېيىلگەن بىلەن سىرتتىن قاراشقا شۇنچىلىك ھەشەمەتلىك بولۇپ ئادەتتىكى كىشىلەر بۇ يەرگە كەلمەيتى. بىر قېتىم بۇ يەرگە بىر خوجايىن كەلدى. ئەمما بۇ خوجايىن دۆلەت تىلىنى بىلمىگەچكە ماشىنا مۇلازىمىتى قىلىدىغانلارغا گېپىنى ئۇقتۇرالماپتۇ. بىزنىڭ ئارىمىزمۇ خېلى يىراق بولغاچقا ئۇلارنىڭ گېپىنى ئاڭلىماپتىمەن. بىر چاغدا  مۇئاۋىن دېرىكتورىمىز چىقىپ باشلىرىنى چايقاپ ئۇنىڭ گېپىنى چۈشەنمىگەن بىر ئىپادىنى چىقىرىپ چىقاردى. ھازىر پۇل يىغىش ئورنىدا  مەن مۇلازىمەت قىلىدىغان  خېرىدار بولمىغاچقا بېرىپ قاراپ باقتىم . قارىسام ھېلىقى خوجايىن پوكاندەك ئېسىلىپ كېتىپتۇ . مەن ئۇنىڭ نېمە مەقسەتتە بۇ يەرگە كەلگەنلىكىنى ئۇلارغا تەرجىمە قىلىپ بەردىم ھەم ئۇ خوجايىن بىلەن بەش ئون مىنۇت سۆزلىشىپ قالدىم . بىر چاغدا مۇئاۋىن دېرىكتورىمىز« ۋوي سىز ئۇيغۇرچىنى ئەجەپمۇ ياخشى سۆزلىيەلەيدىكەنسىز» دەيدۇ! ماۋۇ گەپنى ئەمدى، بۇ دىرېكتور مېنىڭ ئۇيغۇر ئىكەنلىكىمنى بىلمىگەن گەپ دەيلى . توغرا! تېخى بۇلار مېنىڭ ماتېرىياللىرىمنى ئارخىپلاشتۇرمىغان ئىدى  ھەم بۇ يەردە داۋاملىق دۆلەت تىلى ئىشلەتكەچكە ئۇلارنىڭ بىلمەسلىكىمۇ نورمال ئەھۋال دە؟ ئۇنىڭ ئۈستىگە مېنىڭ يۈرۈش- تۇرۇشۇممۇ ئۇلارغا ئوخشاپ كەتكەچكە ئۇلار بۇنى سەزمىگەن گەپ.« مەن ئۇيغۇر تۇرسام  ئەلۋەتتە ئۇيغۇرچىنى ياخشى سۆزلەيمەن دە» دېدىم ئۇنىڭغا قاراپ .«نېمە ؟ سىز ئەسلى ئۇيغۇرما؟  خاپا بولماڭ ھە! ئۇنداقتا سىز دۆلەت تىلىنى بەكلا ياخشى سۆزلەيدىكەنسىز . مەن تېخى سىزنىڭ سۆزلەش يېزىش ئىپادىڭىزگە قاراپ سىزنى قەتئىلا ئۇيغۇر دەپ ئويلىماپتىمەن، سىز دۆلەت تىلى مەكتىپىدە ئوقۇغانمۇ يا ؟»«ياقەي ، مەن پەقەت قوش تىل سىنىپىدا ئوقۇغان شۇ» دېدىم . بۇ گەپلەر گەرچە كۈلكىلىكتەك بولسىمۇ  ئەمما ئۇ مېنىڭ دۆلەت تىلى سەۋىيەمنى مۇئەييەنلەشتۈرىۋاتاتتى. بۇنىڭدىن كېيىن بۇ مۇئاۋىن دېرىكتور ماڭا باشقىچە قارايدىغان، تىل جەھەتتە خىزمەتتە قىيىنچىلىققا يولۇقسا  ئۇدۇللا مېنى ئىزدەيدىغان بولدى. ئارىدىن ئالتە-يەتتە ئاي ئۆتۈپ كەتتى. ھازىر مېنىڭ كۆڭلۈمدە ھېلىقى خاپىلىقلار يوقىغان بولۇپ ئۆزۈمگە بولغان ئىشەنچىمنى تاپقان ئىدىم. ئەمما قىش كىرگەنسېرى  بۇ ئۇزۇن يول مېنى ئوبدانلا قىيناپ قويدى. شۇنىڭ بىلەن مەن شەھەردىن خىزمەت ئورنى تېپىشنى ئويلىدىم. شەھەر بىلەن ئۆيۈم بار  ناھىيە ئون بەش كىلومېتىر ئەتراپىدا كېلەتتى . لېكىن قاتناش ئىنتايىن قولاي بولغاچقا ھەم مېنىڭمۇ ئۆزۈمنىڭ ئىقتىدارلىرىمنى شەھەردىكى كەڭ بوشلۇقتا جارى قىلدۇرۇپ بېقىش ئويۇم بولغاچقا ھازىرقى ئورنۇمدىن ئىستىپا بەردىم. ئاندىن ئۆيدە ئولتۇرۇپ يەنە خىزمەت ئورنى ئۇقۇشتۇم. بۇ قېتىم يەنىلا ئالدىنقى قېتىمقىغا ئوخشاشلا ماشىنا زاپچاسلىرنى سېتىش، ماشىنا يۇيۇش ۋە بېزەش شىركىتىدىن ئىش تاپتىم . بۇ يەردىمۇ پۇل ئېلىش ئورنىغا ئورۇنلاشتىم. بۇ شىركەت ئالدىنقى قېتىم مەن ئىشلىگەن شىركەتتىنمۇ چوڭ ئىدى. لېكىن شۇنداق بولۇشىغا قارىماي خوجايىنىمىز شىركەت خىزمەتچىلىرى بىلەن تەڭ ئىشلەيتى . مەن خوجايىن دەپ غادىيىپ تۇرىۋالمايتى. بۇ ئىشلەيدىغانلار ئىچىدە مەندەك  ئۇيغۇرلارمۇ ۋە باشقا مىللەتتىكىلەرمۇ بار ئىدى . بۇ يەردىكى خىزمەتلەر، كەيپىياتلار ماڭا ناتونۇش ئەمەس ، مەن ئىلگىرىمۇ مۇشۇنداق ئورۇندا تۇرغان بولغاچقا ھېچقانداق ھەيرانلىق ئالامەتلەر يوق ئىدى . تېخى ئىستېمال سەۋىيىسى يۇقىرى باي كىشىلەر بىلەن دائىم ئۇچرىشىپ تۇرغاچقىمۇ مەندىمۇ ئۇلاردىكى بىر قىسىم ئاكتىپ ، ئىلغار كۆز قاراشلارغا مايىل بولىدىغان، تېخىمۇ ياخشى ياشاش ئۈچۈن ئادەمدە نۇرغۇن نېمىلەرنىڭ بولمىسا بولمايدىغانلىقى دېگەندەك ئۇقۇملارغا ئوبدانلا ئەسىر بولدۇم . ئەمما ھەممە بايلار ئۇنداق بولمايدىكەن. بەزىلىرى قارىماققا تولىمۇ سۆلەتلىك بولغىنى بىلەن  شۇنداق ساپاسىز ئىدى. مەن بۇنداقلارغىمۇ قانداق مۇئامىلە قىلىشنى بارغانسېرى ئۆگىنىپ كەتتىم. مەن سىلەرگە دەپ ئۆتكىنىمدەك ئېگىز ئىدىم. ئىلگىرى بەدەن شەكلىمگە ئۇنچە بەك دىققەت قىلىپ كەتمەپتىكەنمەن. قارىسام ناھايىتى دۆلەتمەن بايۋەچچە- غوجاملار مېنى قوغلىشىپ بولالماي قېلىۋاتىدۇ! ئۇلارنىڭ دېيىشىچە مەن تولىمۇ چىرايلىق ، خۇددى مودېل قىزلاردەك سالاپىتىم بار ئىكەن. مېنى قوغلاشقانلارنىڭ ئارىسىدا بىز بىلەن بىر مىللەتتىن بولمىغانلارمۇ بار ئىدى . ئۇلار بىزدەك گەپنى ئەگىتىپ قىرىپ ياساپ گەپ قىلماي گەپنى  ئوچۇقلا قىلاتتى . ئەمما مەن شۇنچە كۆپ كىشىلەرنىڭ مېنى بۇ خىلدا قوغلىشىلارغا قىزغىن بولالمىدىم. ئۇلارغا پۇرسەت بەرمىدىم. راستىنى دېسەم  مەن ئۇلارغا ئىشىنەلمەيۋاتامدىم ياكى ئۆزۈمگە ئىشىنەلمەيۋاتامدىم ئۆزۈممۇ بىلمەيتىم. ئەمما ئۇلارغا زادىلا مايىل بولالمىدىم. ئەمدى بىرىگە ئېرەي دەپ تۇرغىنىمدا  يا ئۇنىڭ ئۆزىنىڭ يا باشقا بايۋەتچىلەرنىڭ بىر قانداق گەپلىرىنى ئاڭلاپ قالاتتىم ياكى كۆرۈپ قالاتتىم. شۇنىڭ بىلەن دەرھال ئۆز خىيالىمنى ئۆزۈم ئىنكار قىلىپ تاش چىشلەپ تۇرىۋالاتتىم. ئۆزۈمنىڭ تېخى چوڭ بولغىنىمنى ھەرقانچە ئېتىراپ قىلماي تۇرۇۋالساممۇ ئۇلارنىڭ توختاپ قالماي قوغلىشىشلىرى ھەم شىركەتكە مەندىن كېيىن كەلگەنلەرنىڭ مېنى ئاچا دەپ چاقىرىشلىرىدىن ئۆزۈمنىڭ چوڭ بولۇپ كەتكەنلىكىمنى ھېس قىلىپ چوڭ بولمىسامچۇ دەپ بالىلىقىمنى ئارمان قىلىپمۇ قالدىم . ئادەم دېگەن ئاشۇنداق غەيرىي نەرسە ئىكەن ، كىچىك ۋاقتىمدا بوزەك بولۇپ يۈرگىنىمدە چوڭ بولۇشنى ئارزۇ قىلىپ كېتىۋېدىم. ئەمدى چوڭ بولغاندا بولسا ئاشۇ كىچىكلىكىمگە قايتقۇم كېلىۋاتىدۇ . بۇ يەردىغۇ ئاشۇلارنىڭ ئاۋارە قىلىشىنى دېمىسەم رايىم قايتقۇدەك ئىشمۇ يوق بولمىسا . مەن جەمىيەتكە چىقىپلا ماشىنا بىلەن ھەپىلىشىدىغان جايدا ئىشلىگەچكىمۇ ياكى ئۆيدە ئىككى ئاكاملارنىڭ ماشىنىسىنى ئۇياقتىن بۇياققا چاپتۇرۇپ يۈرگەنلىكىنى كۆرۈپمۇ  ئىشقىلىپ ماشىنا ھەيدەشكە قىزىقىپ قالدىم . ئەلۋەتتە ماشىنا دېگەن قىزىقىپ قالدىم دەپ ھەيدەپ يۈرۈيدىغان نەرسە ئەمەستە؟ ئۇنىڭ ئۈچۈن پىراۋا بولمىسا بولمايتى ئەلۋەتتە . شۇنىڭ بىلەن مەن ئۆيدىكىلەرگىمۇ مەسلىھەت سېلىپ ئولتۇرماستىنلا كىنىشكا ئالىدىغانغا تىزىملىتىپ قويدۇم ھەم بىكار بولساملا بىرىنچى تۈر نەزەرىيە ئىمتىھانىنىڭ سوئاللىرىنى كۆرۈشكە باشلىدىم ھەم تېزلا ئىمتىھانغا تىزىملىتىپ بىرىنچى تۈر ئىمتىھاندىن ئۆتتۈم. ئىككىنچى تۈر ئىمتىھاندىمۇ بىرىنچى قېتىمدىلا ئۆتۈپ كەتتىم . ئۇ چاغدىكى خۇشاللىقىمغا گەپ توغرا كەلمەيتى ھەم ئۆزۈمگە بولغان ئىشەنچىم بارغانسېرى ئېشىپ كەتتى. ئىككىنچى تۈر ئىمتىھاندىن خېلى مانا مەن دەپ مەيدىسىگە مۇشتلىغانلارنىڭمۇ  تەلپىكى يەرگە چۈشۈپ سالپىيىپ قېلىشىدىكەن. مەندەك بىر قىز بىرىنچى قېتىمدىلا ئۆتۈپ كەتتىم دېسە؟ ئۇ چاغدىكى خۇشاللىق مەغرۇرلۇقىنى  ھازىرغىچە تىلىم بىلەن تەسۋىرلەپ بېرەلمەيمەن. شۇ قىزغىنلىقىمدا ئۈچىنچى تۈر ئىمتىھانغا تۇتۇش قىلدىم. ئۈچىنچى تۈر ئىمتىھان يول مەشىقى بولۇپ ، مەن مەكتەپتە ئۆگىنىپ يۈرمەي بىۋاسىتە ئىمتىھان يولىدا ئۆگىنىش ئۈچۈن ئۇ يەرگە باردىم. ئەمدى بۇ ئېلاننى چېكىۋېتىڭ
							
							 ئۇ يەردىكى ئۇستازلار ئارىسىدا  رىقابەت خېلىلا كەسكىندەك قىلاتتى. قولدا ئۆگىنىۋاتقان ئوقۇغۇچىلارنىڭ بارلىقىغا قارىماي مەندەك يالغۇز ساياق كېلىپ قالغانلارنى  تالىشىپ كېتىشەتتى. مەن راستىنى دېسەم بۇنداق ئەھۋالدا بەكلا تەڭلىكتە قالدىم مەنغۇ ئۇلارنى تونۇمايمەن. قايسىنى تاللاپ ئۆگەنسەم ئۆگىنىۋېرىمەن. ئەمدى ئۇلار بىزنى ئوقۇغۇچى ئۆزى تاللىغان دېمەستىن بىر بىرىگە سوغۇق قارىشىپ كېتىشىدىكەن. شۇڭا مەن تاللىغان ئۇستازنى تەڭلىكتە قويماي دەپلا ھېچقايسىسىغا ئارتۇق ئىپادە بىلدۈرمىدىم. ئۇلارمۇ بىردەم ئۇنى- بۇنى دېيىشىپ توختاپ قېلىشتى. ئۇ يەردە بىردەم تۇرۇپ نېمە قىلارىمنى بىلمەي قالدىم. بايىدىن بېرى تالاش- تارتىش قىلىشىپ كەتسە ھېچقايسىسىغا قارىماي ، ئەمدىلىكتە يەكشەنبە بازاردىن ئېشىپ قالغان ئەسكى ماتادەك ئۆزۈمنى ئەرزان قىلغۇم كەلمىدى. بۇ يەرگە ئۇقۇشۇپراق كەلسەممۇ بوپتىكەن دەپ ئويلاپ كەينىمگە ياناي دەپ تۇرسام بىرەيلەننىڭ ماڭا گەپ قىلغان ئاۋازى ئاڭلاندى . 
							
							   -سىز نۇرىيە شۇمۇ؟ 
							
							  ئالدىمدا غايىبتىن ئۈنگەندەكلا تۇرغىنى مەن تولۇق ئوتتۇرىنىڭ بەشىنچى يىللىقىنى قايتا ئوقۇشقا ئىرادە باغلاپ تىزىمغا ئالدۇرغىلى بارغاندا مېنى تىزىملىغان ھەم ماڭا ھېلىقى مودھىش گەپنى يەتكۈزۈپ مېنى تولۇق ئوتتۇرىدا ئالتە يىل ئوقۇڭ دېگەن يىللىقلار مۇدىرى تۇراتتى .
							
							   - شۇنداق مەن نۇرىيە،-دېدىم مەن. مەكتەپتىكى چاغدا مۇئەللىملەردىن تارتىنىپ تۈزۈكمۇ گەپ قىلالمايدىغان مەن ھازىر جەمىيەتتە يۈرۈپ خېلى قېلىن- قاشاڭ بولۇپ قالدىممۇ ياكى نېمە ئەھۋال ئىشقىلىپ بۇ مۇئەللىمدىن ئۇنچە بەك قورۇنۇپمۇ كەتمىدىم. ئۇ مەندىن ھازىر نېمە ئىش قىلىۋاتقانلىقىمنى، كەيپىياتىم دېگەندەكلەرنى سوراپ بىردەم ئۇيان-بۇياندىن گەپ قىلىپ كۆڭلۈمنى كۆتۈرىدىغان گەپلەرنى قىلدى .
							
							 مەن ئۇنىڭ ئاسپىرانت ئىكەنلىكىنى، نەزەر دائىرىسىنىڭ بىر قەدەر كەڭ ھەم تەپەككۇرنىڭ ئوچۇق ئىكەنلىكىنى بۇرۇنلا بىلەتتىم. بۇ مۇئەللىمنىڭ گەپلىرى ھەقىقەتەن ئادەمنى باشقىچە بىر دۇنياغا ئاپىرىپ قويىدىكەن. ئادەمنىڭ ئۆزىگە بولغان ئىشەنچى ئېشىپ، دۇنياغا باشقىچە نەزەردە باقىدىغان قىلىپ قويىدىكەن. مۇئەللىمنىڭ مىجەزى بەكلا ئوچۇق ئىدى. مەنمۇ ئۆزۈمنى ئەركىن-ئازادە تۇتۇپ ئۆز كۆز قاراشلىرىمىز ھەققىدە بىردەم پاراڭلاشتۇق .
						</p>
						<p>
							13قىسىم
						</p>
						<p>
							- پاراڭ بىلەن بولۇپ كېتىپ سىزدىن سورىماپتىمەن. قېنى دەڭە، بۇ يەرگە كېلىپ قاپسىزغۇ؟
							
							    - مەنمۇ شۇ پىراۋا ئالاي دەپ كېلىپ قالدىم، قارىسام، بۇ يەر بەكلا قىزىپ كېتىدىكەن، ئۇستاز  تاللاپ بولالماي دىلىغۇل بولۇپ كەتتىم. شۇڭا ئۇقۇشۇپراق كېلەيمىكىن دەپ كەتكىلى تۇرسام سىز ئۇچراپ قالدىڭىز .
							
							   - ۋوي راستىنلا جۈرئەتلىك ئىكەنسىز جۇمۇ ، ئىككىنچى تۈر ئىمتىھاندىن ئۆتۈپ ئۈچىنچى تۈرگە كەلدىڭىزمۇ؟
							
							   - شۇنداق.
							
							   - راستلا قول قويدۇم سىزگە ، مانا مەن يېشىم قىرىققا ئۇلاشقاندا ئالغىلىۋاتىمەن بۇ پىراۋىنى، سىز كىچىككىنە تۇرۇپلا تۇتۇش قىلىپسىز ، بوپتۇ غەيرەت قىلىڭ ، ھە راست ، ئۇستازنىڭ ئىشىدىن غەم قىلماڭ ، ھازىر ماڭا ئۆگىتىۋاتقان ئۇستازغا سىزنى تونۇشتۇرۇپ قوياي. بەك ئەستايىدىل ئۆگىتىدىكەن. سىز ئەقىللىق بولغاندىن كېيىن چۇقۇم ياخشى ئۆگىنىپ ئۆتۈپ كېتىسىز،-دېدى. 
							
							ماقۇل بولدۇم. تەييار ئۇستازنى  قولدىن بېرىۋېتىپ نەدىن ئۇستاز تاپاتتىم. شۇنداق قىلىپ يىللىقلار مۇدىرى مېنى ھېلىقى ئۇستازغا تونۇشتۇردى. بۇ كىشىنى ئۇستاز دېگۈممۇ كەلمىدى. يېشى مەندىن كۆپ پەرقلەنمەيدىغان ، ئەمما بويى ۋاسكېتبولچىلاردەك ئېگىز ھەم قامەتلىك ئىدى . شۇنىڭ بىلەن ئۇنىڭغا شاگىرت بولۇپ ئۈچىنچى تۈر يول مەشىقىنى قىلىشقا باشلىدىم. ئۇنچە تەستەكمۇ بىلىنمىدى ماڭا. شۇنىڭ بىلەن ئىككى سائەت مەشىق قىلىپلا ئىمتىھانغا تىزىملىتىۋەتتىم. ئۈچ كۈندىن كېيىن ماڭا يەنە ئىككى كۈندىن كېيىن ئىمتىھان بېرىدىغانلىق ئۇچۇرى كەلدى. شۇنىڭ بىلەن كۈن ئاتلاتماي ئۈزمەي مەشىق قىلدىم. مەشىقنى خېلى ئوبدان قىلىۋاتقان بولمىسا، ئەپسۇس ، ئىمتىھاندىن ئۆتەلمىدىم . سىلەرگە دېسەم ، بۇ مېنىڭ تۇنجى قېتىم ئىمتىھاندىن ئۆتەلمەي قېلىشىم ئىدى. ئېغىر كەلدى. لېكىن ئېغىر كەلسىمۇ ئامال يوق ، يەنە تىزىملاتتىم ، بۇ قېتىم مەشىقنى ئالدىنقى قېتىمقىدىنمۇ بەكرەك قىلدىم. ئەپسۇس ، بۇ قېتىممۇ يەنە ئۆتەلمىدىم. ھەي! نېمانداق ئۆتەلمەۋىرىدىغاندىمەن؟ بۇ مەندىكى مەسىلىمۇ ياكى مۇئەللىمدىكىمۇ ؟ ئۈچىنچى قېتىم بۇ مۇئەللىمنى ئىزدىمەسلىكنى ئويلاپ تۇرسام مېنى ئىزدەۋاتىدۇ. مەقسىتىمنى ئېنىقلا ئېيىتتىم . 
							
							    -يەنە ئۆتەلمىدىم مۇئەللىم، ئەمدى سىزدىن ئۆگەنمەيمەن ، قارىغاندا سىز ماڭا چالا ئۆگەتكەن ئوخشايسىز،- دېدىم  مەن بىر ئاڭلىسا چاقچاقتەك بىر ئاڭلىسا تەنىدەك گەپ قىلىپ .
							
							   ئۇ كۈلۈپ كەتتى. 
							
							   -بۇدا بىر كېلىڭە، بۇ قېتىم سىزگە ھەقسىز  ئۆگىتەي .  بۇ قېتىممۇ ئۆتەلمىسىڭىز بولدى كىمدىن ئۆگەنسىڭىز  مەن ھېچنېمە دېمەيمەن،- دېدى. ئۇ بۇنداق دەپ تۇرسا يەنە قاتتىقلىق قىلىپ تۇرمىدىم. بوپتۇ دەپ يەنە ئۇنىڭدىن ئۆگەندىم .
							
							   ھە راست ، بۇ مۇئەللىمنىڭ ئىسمى بەختىيار، ئۇ دۆلەت تىلى مەكتىپىدە ئوقۇغان بولۇپ مىجەزى ئوچۇق ئىدى . بىز بەزىدە بەك تەكەللۇپ قىلىپ ئولتۇرمايلا بىر- بىرىمىزنىڭ ئىسمىنى ئۇدۇللا چاقىرىپ قوياتتۇق. ئۇ يەنە ئاۋۋالقىدەكلا  تەمكىن ئولتۇرۇپ پۈتۈن مەشغۇلات تەرتىپلىرىنى تەپسىلىي چۈشەندۈرۈپ ئۆگەتتى، مەنمۇ بېرىلىپ ئۆگەندىم . ئەلۋەتتە بىكارغا ئەمەس پۇلغا ئۆگەندىم . ئۇ ئۆزىنىڭ گېپى بويىچە پۇلنى ئالغىلى ئۇنىماي تۇرۇۋالدى . ئەلۋەتتە بۇنىڭغا  ماقۇل دەپ تۇرمىدىم. مەنمۇ« پۇل ئالمىسىڭىز سىزدىن ئۆگەنمەيمەن» دەپ تۇرۇۋالدىم. ئامالسىز پۇلنى قوبۇل قىلدى. ئۇزۇنغا سوزۇلغان بۇ مەشىق جەريانىدا بەختىيار بىلەن چىقىشىپ قالدىم. ئۇنىڭ گەپلىرى شۇنداق ئورۇنلۇق ئىدى . ئۇ ئادەتتىمۇ شۇنداقمۇ ياكى مېنىڭ ئالدىمدا شۇنداق قىلىۋاتامدۇ بىلمىدىم، ئىشقىلىپ ماڭا بەرگەن تەسىرى ياخشى ئىدى. ئەمدى بۇ ئېلاننى چېكىپ قويۇڭ
							
							 ئۈچىنچى تۈر ئىمتىھاندىن ئۈچىنچى قېتىم ئۆتتۈم. مەن بەختىيارغا ئىمتىھاندىن ئۆتكەنلىكىمنى ئېيتىپ ئۇنىڭغا رەھمەت ئېيتىپ قويدۇم. ئادەتتە ئىمتىھاندىن ئۆتكەنلەرنىڭ رەھمىتىنى بىلدۈرۈپ قىلغان ئۇچۇرلىرىنى ئۇلار دوستلار چەمبىرىكىگە يوللاش ئارقىلىق ئوقۇغۇچىلارنى جەلىپ قىلاتتى. بۇ تەرەپلىرىنى بىلگەچكە ئۇنىڭغا رەھمەت ئېيتىپ قويدۇم.
							
							   - ياخشى بوپتىغۇ، مۇبارەك بولسۇن. ئىمتىھاندىن ئۆتۈپ كەتكەنلىكىڭىزنى تەبرىكلەپ قوياي، بۈگۈن سىزنى مېھمان قىلاي،- دېدى .
							
							   - ۋاي بولدى ، ئاۋارە بولماڭ، ئۇنىڭ ئۈستىگە مەن سىزنى ئەمەس . سىز مېنى مېھمان قىلىپ يۈرسىڭىز قانداق بولىدۇ؟ 
							
							    -ئۇنداق بولسا ئاشۇنداق قىلايلى، مېنى مېھمان قىلىڭ ئەمىسە، ھە قېنى دەڭە نەدىرەك كۆرۈشىمىز؟
							
							     ماۋۇ بالىنى! ئاغزىمدىن چىقتى، ساقىلىمغا ياماشتى دېگەن شۇ بولدىغۇ ئەمدى!
							
							  - بوپتۇ سىزنى مېھمان قىلاي، ئارانلا تۇرۇپتىكەنسىزمۇ دەيمە،«ئېشىكىمنى نەگە باغلايمەن دېسە، ئۆيگە كىرىڭ دېگەن تىلىمغا باغلاڭ» دېگەندەك، دېگىنىمچە كۈلۈپ كەتتىم . 
							
							   -نېمە ؟ نېمە دېدىڭىز ؟ نېمە گەپ بۇ ؟- دېدى ئۇ گېپىمنى چۈشىنەلمەي.
							
							    - قاراڭ، بۇرۇن بىر كىشى ئېشىكنى مېنىپ كېتىۋاتسا بىر ئۆينىڭ ئالدىدا ئولتۇرغان بىر ئادەم ئېشەكلىك ئادەمگە سالام قىپتۇ ھەم ئۇنى ئۆيگە كىرىشكە تەكلىپ قىپتۇ. ئېشەك مېنىۋالغان كىشى قىلچىمۇ تۈزۈت قىلماستىن  ماقۇل دېگۈچە ئېشەكتىن چۈشۈپتۇ ھەم ھېلىقى ئادەمگە« ئېشىكىمنى نەگە باغلايمەن؟» دەپتۇ ، بۇ كىشىنىڭ ئەسلى نەدىمۇ ئېشەكلىك كىشىنى  مېھمان قىلىش نىيىتى بولسۇن، پەقەت مۇنداقلا دەپ قويغان گېپى ئىكەن ئەسلىدە، شۇنىڭ بىلەن بۇ كىشى« سىزنى ئۆيگە كىرىڭ دېگەن تىلىمغا باغلاڭ» دەپتۇ ، بۇنداق دېسەم مېنى مېھمان قىلغۇسى يوق ئىكەن دەپ قالماڭ جۇمۇ . مەن پەقەت سىز چۈشەنمىگەن گەپنى چۈشەندۈرۈپ قويدۇم خالاس. سىز قوناق ئۇنداق گەپلەرنى چۈشەنمەيسىز ئەمەسمۇ،- دېدىم. 
							
							   ئۇ قاقاقلاپ كۈلۈپ كەتتى. ئاندىن كۈلكىدىن ئۆزىنى ئاران توختىتىپ:-
							
							   -قىزىق گەپ قىلىسىز جۇمۇ، ھەيرانمەن، نەدىنمۇ تاپىدىغانسىز بۇنداق گەپلەرنى، گەپ دېگەن ئاغزىڭىزغا يىپقا تىزىق تىزغاندەك كېلىپ تۇرىدىكەن دېسە،- دېدى.
							
							   - ھە شۇ، ئانام مېنى تۇغقاندا ئاغزىمنى قورسىقىدا ئېلىپ قالماپتىكەن،شۇڭا بەزىدە مۇشۇنداق گەپ قىلىپ قويىمەن ؟ ھە گەپ قىلىڭ، تاماقنى نەدىرەك يەيمىز، مەن شۇ يەرگىلا باراي.
							
							   - بولدى، سىز جايىڭىزدا جىم تۇرۇپ تۇرۇڭ ، مەن سىزنى ئالغىلى باراي.
							
							    بەختىيار ئۇنىمىغىنىمغا قويماي ئورنۇمنى سوراپ مېنى ئالغىلى كەلدى، ئاندىن مېنى ماشىنىسىغا ئولتۇرغۇزۇپ شەھەردىكى يېڭى ئېچىلغان ناھايىتى ئېسىل بىزەلگەن بىر چاي تائاملىرىغا ئېلىپ كەلدى. ھەي! بىر قوياي دەپسەن-دە مېنى، بوپتۇ چىدىغانغا چىقارغان، بەرىبىر مۇشۇنىڭ بىلەن ئىشىمىز تۈگەيدىغۇ؟ دەپ ئويلاپ ئۇنىڭ كەينىدىن ئەگىشىپ ماڭدىم ئقارىسام ئۇ مېنى ئايرىمخانىغا باشلاپ ئېلىپ كېتىۋاتىدۇ. شۇنىڭ بىلەن مەن ئۇنىڭغا زالدا ئولتۇرغۇم بارلىقىنى ئېيتتىم. مىجەزىمىز ئاز- تولا كېلىشىپ قالغىنى بىلەن ئۇنىڭ بىلەن ئايرىمخانىدا  بىللە ئولتۇرۇپ تاماق يېگۈم يوق ئىدى. ئۇمۇ ماقۇل بولدى. بىز زالنىڭ چېتىگە جايلاشقان ئىككى كىشىلىك بىر ئورۇنغا كېلىپ ئولتۇردۇق.ئولتۇردۇقيۇ ئەمما دەرھاللا ئۇنىڭ بىلەن بۇ يەرگە كېلىپ يۈرگىنىمگە پۇشايمان قىلدىم. مەن نېمە دەپ بۇ يەرگە كېلىپ يۈرۈيمەن ھە! ئەجەبا ئۈچىنچى تۈر مەشىق قىلغان ھەممە ئوقۇغۇچىلار ماڭا ئوخشاش مەشىق ئوقۇتقۇچىسىنى  مېھمان قىلىپ مىننەتدارلىقىنى بىلدۈرەمدىغاندۇ؟ ھېلىمۇ ئۈچىنچى قېتىمدا ئاران ئۆتكۈزگىنى، بىرىنچى قېتىمدىلا ئۆتكۈزەلىگەن بولسا سەنياغا ئاپىرىپ ساياھەت قىلدۇرۇڭ دەيدىغان بولغىيمىتىكى، بوپتىلا، باشتىلا رەت قىلماي ئەمدى كېلىپ بولغاندا پۇشايمان قىلغىنىمنىڭ نېمە پايدىسى. چىداپ ئولتۇر  ئەمدى نۇرىيە! 
							
							   ئۆزۈمنى شۇنداق دەپ جىمىلەپ ئولتۇرغىنىمدا  ئۇ تاماق تىزىملىكىنى ئالدىمغا سۈردى . ئاندىن نېمە تاماق يېگۈم بارلىقىنى، نېمىنى خالىسام شۇنى بۇيرۇتىشىمنى ئېيىتتى.
							
							  - قىزىققۇ سىز، سىزنى مەن مېھمان قىلىدىغان بولغاندىن كېيىن سىز بۇيرۇتۇڭ،- دېدىم  مەن ئۇنىڭغا. شۇنىڭ بىلەن ئۇ ئارتۇق تەكەللۇپ قىلىپ يۈرمەستىن بىر مۇنچە قورۇمىلارنى بۇيرۇتىۋەتتى.«ۋاھ! نەپسى خېلى يامان ئىكەن ھە بۇنىڭ؟ ئىككى ئادەمگە شۇنچىۋالا بۇيرۇتىۋاتقىنىنى؟ ھەپتىلىكنى بىرلا يەۋالاي دەۋاتامدۇ نېمە بۇ؟ قېنى كۆرۈپ باقاي قانچىلىك يەيدىكىن» مەن ئىچىمدە شۇلارنى دەپ غۇدۇراپ ئولتۇردۇم. تاماق چىققۇچە ئۇ مەندىن مەن توغرۇلۇق بىر مۇنچە گەپلەرنى سوراپ كەتتى. ئۇنىڭ گەپلىرىگە ئەسلا جاۋاب بەرگۈم يوق، ئەمما مېھمان قىلىشقا چىدىمىدى دەپ قالمىسۇن دەپ نېمىنى سورىسا شۇنىڭغا جاۋاب بېرىپ، زورلاپ  قىزغىن قىياپەتكە كىرىۋېلىپ ئولتۇردۇم . بىر كەمدە تاماق چىقتى. ئادەتتە مەن تاماقنى كۆپ يېمەيتىم ، چۈنكى مەن سەمىرىپ كېتىشنى خالىمىغاچقا ئاتمىش پىرسەنت تويۇنۇش ھالىتىگە كەلسەملا ھەر قانداق نەرسىنى يېيىشنى رەت قىلاتتىم. شۇڭا بەدەن شەكلىم چىرايلىق ئىدى. بۈگۈنمۇ يەنە كۈندىلىك ئادىتىم بويىچە ئۆزۈمنىڭ تويۇنۇش ھالىتىمگە كېلىپلا بولدى قىلدىم. ئۇمۇ ئازراق يەپلا بولدى قىلدى. بۇيرۇتقان نەرسىلەرنىڭ بەزىلىرىگە چوكا تەگمەيلا ئېشىپ قالدى. تاماق تاماقلىقتا قېلىپ ئىككىمىز پاراڭغا چۈشۈپ كەتتۇق. ئەلۋەتتە ئۇ سۆزلىگۈچى مەن تىڭشىغۇچى بولدۇم.
							
							
							
							ئۇ ئۆزىنىڭ دۆلەت تىلى مەكتىپىدە ئوقۇپ  قايسىدۇر بىر ئۇنىۋېرسىتېتنى پۈتتۈرگەنلىكى ، ئاندىن شەھەرگە ئالتە يەتتە سائەت يىراقلىقتىكى بىر ناھىيىنىڭ چەت بىر يېزىسىغا ئىشقا ئورۇنلاشقانلىقى ، ئەمما ئۇ يەرگە كۆنەلمەي ئۈچ ئايدىلا ئىستىپا بېرىپ قايتىپ كەلگەنلىكى، ئاتا-ئانىسى شۇنچە قارشى تۇرسىمۇ، زورلاپ مەجبۇرلىسىمۇ، قايتا ئىمتىھان بېرىپ ئىشقا ئورۇنلىشىشقا قوشۇلماي سەييارە خىزمەت ئىشلەپ يۈرگەنلىكى، كېيىن ئۆزى ئۇ يەر بۇ يەردە ئىشلەپ يۈرۈشنى ئېغىر  ئېلىپ مۇقىم  خىزمەت قىلاي دېگەن نىيەتكە كەلگەندە يېشىنىڭ ئاللىبۇرۇن ياش چەكلىمىسىدىن ئېشىپ كەتكەنلىكى، شۇنىڭدىن كېيىن جان تىكىپ ئىشلەپ پۇل تېپىۋاتقانلىقى ، ئەمما راسا پۇل تېپىۋاتقان مەزگىللەردە دادىسى ئېغىر كېسەلگە گىرىپتار بولۇپ پۇلنىڭ سۇدەك ئېقىپ كەتكەنلىكى، ئاخىرىدا دادىسىنىڭ يەنىلا ئۆلۈپ كەتكەنلىكى،ھازىر يەنە ئىلگىرىكىدەكلا تىرىشىپ پۇل تېپىۋاتقانلىقى دېگەندەك ئەگرى- توقاي تۇرمۇش سەرگۈزەشتىلىرىنى سۆزلەپ بەردى . ئۇنىڭ گەپلىرىنى ئاڭلاۋېتىپ ئۇنىڭ تۇرمۇشىغا كىرىپلا كەتكەن ئىدىم . ئۇ ھەممە ئەھۋاللارنى سۆزلەپ بولغاندا بولسا مەنمۇ خىيالىمنى يىغدىم. . 
						</p>
						<p>
							14قىسىم
						</p>
						<p>
							ئۇ ئۆزىنىڭ دۆلەت تىلى مەكتىپىدە ئوقۇپ  قايسىدۇر بىر ئۇنىۋېرسىتېتنى پۈتتۈرگەنلىكى ، ئاندىن شەھەرگە ئالتە يەتتە سائەت يىراقلىقتىكى بىر ناھىيىنىڭ چەت بىر يېزىسىغا ئىشقا ئورۇنلاشقانلىقى ، ئەمما ئۇ يەرگە كۆنەلمەي ئۈچ ئايدىلا ئىستىپا بېرىپ قايتىپ كەلگەنلىكى، ئاتا-ئانىسى شۇنچە قارشى تۇرسىمۇ، زورلاپ مەجبۇرلىسىمۇ، قايتا ئىمتىھان بېرىپ ئىشقا ئورۇنلىشىشقا قوشۇلماي سەييارە خىزمەت ئىشلەپ يۈرگەنلىكى، كېيىن ئۆزى ئۇ يەر بۇ يەردە ئىشلەپ يۈرۈشنى ئېغىر  ئېلىپ مۇقىم  خىزمەت قىلاي دېگەن نىيەتكە كەلگەندە يېشىنىڭ ئاللىبۇرۇن ياش چەكلىمىسىدىن ئېشىپ كەتكەنلىكى، شۇنىڭدىن كېيىن جان تىكىپ ئىشلەپ پۇل تېپىۋاتقانلىقى ، ئەمما راسا پۇل تېپىۋاتقان مەزگىللەردە دادىسى ئېغىر كېسەلگە گىرىپتار بولۇپ پۇلنىڭ سۇدەك ئېقىپ كەتكەنلىكى، ئاخىرىدا دادىسىنىڭ يەنىلا ئۆلۈپ كەتكەنلىكى،ھازىر يەنە ئىلگىرىكىدەكلا تىرىشىپ پۇل تېپىۋاتقانلىقى دېگەندەك ئەگرى- توقاي تۇرمۇش سەرگۈزەشتىلىرىنى سۆزلەپ بەردى . ئۇنىڭ گەپلىرىنى ئاڭلاۋېتىپ ئۇنىڭ تۇرمۇشىغا كىرىپلا كەتكەن ئىدىم . ئۇ ھەممە ئەھۋاللارنى سۆزلەپ بولغاندا بولسا مەنمۇ خىيالىمنى يىغدىم. ئاندىن تۇرۇپلا ئۇ نېمىشقا ماڭا بۇ ئىشلارنى سۆزلەپ يۈرۈيدىغاندۇ دەپ ئويلىدىم. بىر چاغدا ئۇمۇ مەندىن مېنىڭ ئەھۋالىمنى سورىدى. تۇرمۇشۇمنى باشقىلارغا سۆزلەپ يۈرۈشنى ئەزەلدىن خالىمايتىم. ئەمما كۆڭلۈمدە بىز ئۆتكۈنچى ئادەملەر بەرىبىر ئەمدى ئۇچراشمايمىزغۇ دەپ ئويلاپ ئۆز تۇرمۇشۇمنى قىسقا قىلىپ  سۆزلەپ بەردىم . ئۆزۈمگە ئەزەلدىن ناتونۇش بولغان، پەقەت پىراۋا ئېلىش  ئېھتىياجى بىلەن تونۇشۇپ ھەپتە ئون كۈن ئۇستاز-شاگىرت بولۇپ قالغان بۇ ئادەم بىلەن ھالداش مۇڭداش بولۇپ  نەچچە سائەت ئولتۇرۇپ كەتكەنلىكىمدىن ھەيران قالدىم. مەن سائەتكە بىر قاراپ قويۇپ ئورنۇمدىن قوزغالماقچى بولۇپ ئېغىز ئاچتىم. 
							
							
							
							    -توختاڭە ، يەنە بىردەم پاراڭلىشايلى،- دېدى بەختىيار ئىلتىجالىق بىلەن .
							
							
							
							   - ھېلىمۇ كۆپ پاراڭلىشىپ كەتتۇق ، ئەمدى ماڭمىسام بولمايدۇ،- دېدىم مەن كەسكىنلىك بىلەن . 
							
							
							
							   -بەش مىنۇت، پەقەت بەش مىنۇتلا ۋاقتىڭىزنى ئالىمەن. ئۇنىڭ  بۇ سۆزلىرى بىلەن ئورنۇمدىن تۇرۇپ بولغان مەن ئاستا ئولتۇردۇم. ئاندىن« گېپىڭىز بولسا تېز دەڭ» دېگەن مەنىدە ئۇنىڭغا قارىدىم.
							
							
							
							   - مەن…مەن… مەن سىزنى ياخشى كۆرۈپ قالدىم نۇرىيە، مەن نۇرغۇن قىزلارنى كۆرگەن، چىرايلىق قىزلارنىمۇ كۆپ كۆرگەن . لېكىن ھېچقايسىسى مېنىڭ قەلبىمگە بۆسۈپ كىرەلمىگەن ، ئەمما سىز مېنى باشقىچە بىر ئادەمگە ئايلاندۇرۇپ قويدىڭىز، ئەگەر خالىسىڭىز ئىككىمىز يۈرۈپ قالساق، كېيىنكى ئۆمۈر مۇساپىمىزنى بىرگە باسساق دېگەن ئۈمىدتىمەن .
							
							
							
							   - كەچۈرۈڭ، مەن ھازىرچە…
							
							
							
							   - تەلىپىمنى رەت قىلماي تۇرۇڭ، ھېچ بولمىسا ماڭا بىر قېتىم بولسىمۇ پۇرسەت بېرىڭ بولامدۇ؟ 
							
							
							
							   بەختىيار گېپىمنىڭ بېشىنى چىقىرىپ بولغۇچە  ئاخىرىنى چۈشۈرۈپ بولدى. ئادەم بەزى سەزگۈر ئىشلاردا بەكلا ھوشيار بولۇپ كېتەمدۇ، بەختىيار مېنىڭ ئۇنىڭ تەلىپىنى رەت قىلماقچى بولغانلىقىمنى بىلىپ بولغان ئىدى. بەختىيارنىڭ بوي تۇرقى قاملاشقان مىجەزى قارىماققا يامان ئەمەستەك بولغىنى بىلەن، گەرچە ئۆزۈمگە لايىق ئوبيېكتنىڭ زادى قانداق بولىدىغانلىقىنى تېخى ئېنىق بېكىتمىگەن بولساممۇ ، لېكىن ئۇ مېنىڭ تاللاش دائىرىمدىن تولىمۇ يىراق ئىدى.
							
							
							
							   - بىلىمەن، سىزدەك قىزلارنىڭ ئۆلچىمى ناھايىتى يۇقىرى ، مەن ھازىرچە سىزنىڭ ئۆلچىمىڭىزگە لايىق كەلمەيمەن . لېكىن مەن چۇقۇم تىرىشىمەن،- دېدى ئۇ يەنە. ئۇنىڭ بۇنداق دېيىشى بەلكىم مېنىڭ تەقى- تۇرقۇمنىڭ ئالىي ئىستېماللىق كىشىلەردەك بولغىنى، چىرايىمنىڭ ئون ئادەم يېنىمدىن ئۆتسە ئونىلىسنى كەينىگە يېنىپ قارىتىپ قويغۇدەك چىرايلىق بولغىنى ، ئاندىن بۇرۇن ئۇنىڭ بىلەن پاراڭلاشقانلاردا ئۇنىڭغا ئېيتىپ بەرگەن خىزمىتىمدە قازانغان ئۇتۇقلىرىم مائاشىمنىڭ يۇقىرىلىقى، ئۆزۈمنىڭ تىرىشچانلىقلىرىم  دېگەنلەر بەلكىم ئۇنىڭدا شۇنداق بىر تۇيغۇنى شەكىللەندۈرۈپ قويغان بولۇشى مۇمكىن . مەن سىلەرگە ئېيتىپ بەرگىنىمدەك  مەن ئىشلەپ يۈرۈش داۋامىدا بىر يىللىق كۇرسقا تىزىملىتىپ ئىنگلىز تىلى ئاساسىمنىمۇ ئوبدانلا پۇختىلىۋالغان ئىدىم. ئۇ گەرچە ئالىي مەكتەپنى پۈتتۈرگەن بولسىمۇ ، ئەمما ھازىرقى ئەھۋالى ئۆزىگە ئايان بولغاچقىمىكىن شۇنداق دەۋاتقىنى ئېنىق ئىدى . 
							
							
							
							   -ئۇنداق دېمەڭ، سىز ئۇنداق دەپ كەتكۈدەك مەنمۇ ئۇنچە ئالاھىدە ئادەم ئەمەس ، پەقەت شۇ  مېنىڭ ھازىر ئۇنداق ئويۇم يوق ، شۇڭا سىزنى ئۈمىدلەندۈرۈپ قويماي دەپ ئويلىدىم .
							
							
							
							   - ئەجەبا سىز ماڭا پۇرسەت بېرىشنى خالىمامسىز؟
							
							
							
							   - بۇنداق گەپ قىلماڭ ، مېنىڭ راستىنلا ئۇنداق خىيالىم يوق.
							
							
							
							   - بوپتۇ، مەنمۇ سىزنى بەك مەجبۇرلىماي، قالغىنىنى ئەمەلىيىتىمدىن كۆرۈڭ، ھازىرچە قايتىپ كېتەيلى.
							
							
							
							   ئۇ شۇنداق دېگەن بولسىمۇ، ئەمما ئۈمىدسىزلەنگىنى چىرايىدىن بىلىنىپ تۇراتتى . 
							
							
							
							   ھازىر ئىشلەۋاتقان شىركەتنىڭ ئىشلىرى بارغانسېرى كەينىگە يېنىپ كېتىۋاتاتتى. ئىشلەۋاتقان ھەممىمىز بىر خىل دەككە-دۈككىدە يۈرىۋاتاتتۇق. شىركەت دېرىكتورى بولسا ھەر تەرەپكە قاتراپ يۈرۈپ شىركەتنى ئالدىغا ماڭدۇرۇش ئۈچۈن ھەرىكەت قىلىپ يۈرەتتى. ئەمما ھەممەيلەننىڭ شۇنچە كۈچ چىقىرىشى بىكار بولۇپ مۇشۇنداق لىڭگىر تاختاق يۈرۈپ تۆت ئاي بولغاندا شىركەت تاقىلىپ قالدى. كۆپىنچىمىز چاتاقنىڭ زادى نەدىن چىققانلىقىنى بىلەلمەي قالدۇق. بىراق  چاتاقنىڭ قەيەردىن چىققانلىقى شىركەت خوجايىندىن سىر ئەمەستۇ بەلكىم! كونىلارنىڭ« يالاڭ ئاياغ سۇدىن قورقماپتۇ» دېگىنىدەك  بۇ شىركەتنىڭ ۋەيران بولۇپ  ئىشسىز قېلىشىم ماڭا ئۇنچە بەك تەسىر قىلىپمۇ كەتمىدى. مەن بۇ قېتىم شەھەر بويىچە ئەڭ داڭلىق سودا ساراينىڭ مەمۇرى بۆلىمىدىن بىر كىشىلىك خىزمەت تېپىۋالدىم. قىلىدىغان ئىشىم ئېغىر ئەمەس ئىدى. ئۆزى پاكىز ، يەڭگىل ، راھەت خىزمەت ئىدى. ئۇنىڭ ئۈستىگە ئارام ئېلىشى شۇنداق مۇۋاپىق ئىدى. قانداقتۇر سودا دۇكانلىرىغا ئوخشاش ئەتىگەندە دۇكاننى بىر ئېچىۋالسا پۈتۈن ئادەم كەچلەپ ئۆينى تاپقاندا تاقايدىغان ئىش يوق ئىدى. خىزمەتچىلەر سىمېنا ئالمىشىپ ئىشلەيتۇق . مەيلى نېمىلا ئىش بولۇپ كەتسۇن ھەپتىدە بىر كۈن چۇقۇم ئارام ئالاتتۇق. بۇ سودا ساراي يۇقىرى ئىستېماللىق خېرىدارلارنى ئوبيېكتىپ قىلغان بولغاچقا ھەممە ئىشلىرى شۇنداق ئۆلچەملىك ئىدى. بۇ ئېلاننى چېكىپ قويامسىز
							
							بۇ يەرگە كەلگەندىن كېيىن مەندە ئەسلىدىنمۇ يۇقىرى سەۋىيىلىك تۇرمۇش قارىشىم يەنىمۇ يېڭىلاندى .  ياخشى ياشاشتىكى باھانەم تېخىمۇ ئاشتى. ئەڭ ياخشى ياشاش ئۈچۈن كۆپ تىرىشتىم . بۇ سودا سارايغا شەھەردىكى خەلقلەرلا ئەمەس ، بەلكى چەت ئەلدىنمۇ خېرىدارلار شېرىكلەشكىلى، ھەمكارلىشىپ سودا قىلغىلى كېلەتتى. بۇلارغا ئەلۋەتتە بىر چۈشەندۈرگۈچى، شەھەر كوچىلىرىنى ئايلانغۇسى بولسا يول باشلىغۇچى لازىم ئىدى . بىزنىڭ ئىشخانا مۇدىرىمىز مېنىڭ ئىنگلىز تىلى بىلىدىغانلىقىمنى بىلگەچكە بۇنداق ئىشلارغا مېنى مەسئۇل قىلىپ قويدى. مەنمۇ ياق دېمىدىم. ئەلۋەتتە مېنىڭ شۇنچە جاپا تارتىپ بۇ تىلنى ئۆگىنىشىم يالغۇز ئىنگلىز تىلىدىن ناخشا ئاڭلاش ياكى كىنو كۆرۈش ئۈچۈن ئەمەس تە؟ مۇشۇنداق ۋاقىتتا ئالغان بىلىملىرىمنى جارى قىلدۇرمىسام  قاچان ئىشلىتەتتىم بۇ تىلنى؟ ئىنگلىزلارغا بىزنىڭ بۇ يەردىكى ھەممە نەرسە شۇنداق قىزىقارلىق ھەم جەلپ قىلارلىق بىلىنەتتى. ئۇلار كۆرگەنلا نەرسىنى مەندىن سورايتى. بەكرەك دېتىغا سىغىپ قالغانلار ماڭىمۇ ئۇنىمىسام ئۇنىماي بىر نەرسىلەرنى ئېلىپ سوۋغا قىلاتتى. دەسلەپ مەن ئۇلارغا يول باشلىغاندا سەل جىددىيلەشتىم. ئەمما بارا- بارا ئېچىلىپ كەتتىم. ئۇلار بىلەن بىللە بازار چۆرگىلەپ يۈرسەم ئۆزۈمنى خۇددى ئۇلارنىڭ دۇنياسىدا ياشاۋاتقاندەك ھېس قىلاتتىم. بۇنداق دېسەم سىلەر مېنى بۇ تازا بىر چەتئەل چۈش كۆرىدىغان قىز ئوخشايدۇ دەپ قالماڭلار . مەن پەقەت ئەركىن-ئازادىلىكنى ياخشى كۆرەتتىم خالاس. مۇشۇ تەرىقىدە بۇ يەردە خېلى كۆزىگە كۆرۈنۈپ قالدىم . بەزىدە ئويلاپ قالاتتىم. ئادەم نىيىتىگە بېقىپ ئۆزىگە مۇناسىپ جايغا ئۇلىشامدىغاندۇ دەپ.
							
							
							
							  سىلەرگە دېگەندەك  مېنىڭ بويۇم ئېگىز ، زىلۋا بولغاچقا قانداقلا كىيىم كىيەي ناھايىتى بەك يارىشاتتى. ئەتراپىمدىكى دوستلۇرۇم، خىزمەتداشلىرىم ماڭا ھەۋەس قىلىشاتتى. ھە راست ، بەختىيار مېنى تولا ئىزدەپ يۈرۈپ ئۇنىڭ بىلەن يۈرگەنمۇ بولۇپ قالدىم ھەم بارا-بارا ئۇنىڭغا مايىل بولۇپمۇ قالدىم. تېخى ئۇنىڭ ئاپىسى مېنى ئىش ئورنۇمغىچە ئىزدەپ كەلدى. موماي خېلىلا يېقىشلىق ئىدى. ئۇ مېنى بىر كۆرۈپ كەتكەندىن كېيىن پات-پاتلا كېلىدىغان بولىۋالدى. راستىنى دېسەم مەن بۇ موماينىڭ ھېچ ئىشتىن ھېچ ئىش يوق مېنى  بۇنداق ئىزدەپ يۈرۈشنى تازا توغرا تاپمايتىم ، لېكىن بولدى ئەمدى كېلىپ يۈرمىسىلە دېگىنىمگە قارىماي ئۇنىڭ كەلگىنى كەلگەن ئىدى . ھازىر ماڭا چاپلىشىۋېلىشتا بەختىياردىن بەكرەك ئۇنىڭ ئاپىسى ئاشۇرۋېتىپ باراتتى. ئويلىسام كۈلگۈم كېلەتتى. تولىمۇ شيۇشەن قېرىغان مومايكىنا  بۇ؟ ئەجەبا  ئۆزىنى كورىيەنىڭ كىنوسىدا رول ئېلىۋاتىمەن دەپ ئويلامدىكىن! بىزنىڭ تۇرمۇشىمىزدا نەدە قىز يىگىت توي قىلماي تۇرۇپ بۇنداق ھە دېسە يىگىتنىڭ ئۆيدىكىلىرى بىلەن كۆرۈشۈپ يۈرىدىغان ئىش بار ھە؟ 
							
							
							
							    مۇشۇنداق ئىشلەپ يۈرگەن كۈنلەرنىڭ بىرىدە سودا ساراينىڭ خوجايىنى قوشنا ناھىيىگە بىر شېكەر زاۋۇتى قۇرۇشنى قارار قىپتۇ. بۇ يەرگە نۇرغۇن خىزمەتچى خادىملار ئەۋەتىلدۇق. بۇلارنىڭ ئىچىدە مەنمۇ ستاتىستىكىغا مەسئۇل بولۇپ ئەۋەتىلدىم. ئىشلار يېڭى باشلىنىۋاتقاچقىمۇ ئىش  كۆپ يوچۇقلارنى كۆپ ئىدى. مەن بۇ ناھىيىگە كەلسەم ئۇزۇندىن ئۇزۇن تۇرۇپ قالاتتىم. بىرەر ئايدا بىر قېتىم قايتالىسام  قايتالايتىم، بولمىسا بىر ئىككى ئاي ئۆتۈپ كېتەتتى . بۇ يەرگە بۇ يىل تۆتىنچى ئايدا كەلگەن پېتى يىل ئۆرۈلۈپ كەتتى راستىنى دېسەم بۇ يەردە كۆپ جاپا تارتقان بولساممۇ ، ئەمما بارا-بارا كۆنۈپ قېلىۋاتاتتىم . سىلەرگە قىزىق بىر گەپنى دەپ بېرەي. سودا-ساراي خوجايىننىڭ بايۋەتچىسى ھە دېسىلا مېنىڭ پېيىمدا يۈرەتتى . خوجايىنمۇ ئوغلى بىلەن مېنى بىر يەرگە ئەكىلىش كويىغا چۈشكەن ئىدى. لېكىن مەن بەختىيار بىلەن يۈرىۋاتسام يەنە باشقىلارنى ئويلىشىپ يۈرۈشۈم مۇمكىنمۇ؟ يەرنىڭ تېگىدە يىلاننىڭ كۆشىگىنىنى تۇيىدىغان خىزمەتدىشىم يەنى مەن بىلەن بۇ يەرگە بىللە ئىشلىگىلى كەلگەن ئاچا دوستۇم شۇنىڭدىن بېرى ماڭا باشقىچە قارايدىغان، ھە دېسە ئىشلىرىمنىڭ قۇسۇر تېپىشقا ئورۇنىدىغان بولۇپ قالدى . مەن دەسلەپتە ئۇنىڭغا چاقچاق تەرىقىسىدە بايۋەتچىنىڭ ماڭا دېگەن ئاندا مۇندا گەپلىرىنى ئۇنىڭغا ئېيتىپ بىرەتتىم. شۇنىڭدىن كېيىنلا بۇ خىزمەتدىشىم ئاشۇنداق ئۆزگىرىپ كېتىۋاتىدۇ، شۇنىڭدىن كېيىن بۇ ئايالغا ھېچقانداق گەپنى دېمەيدىغان بولدۇم. قىزلارنىڭ دوستى يوق  دېسە نېمە دەيدىكىن دەيتىم. راستلىققا ئىشىنىپ قالدىم. بىر ئويلىسام كۈلگۈم كېلەتتى.  مېنىڭ يا ئۇ بايۋەچچىگە كۆڭلۈم بولمىسا، يابۇ ئايال ياكى توي قىلمىغان قىز بولمىسا مەن ياخشى كۆرىدىغان بىرىنى تارتىۋالدىڭ دەيدىغانغا، ئاللىبۇرۇن ئىككى بالىنىڭ ئاپىسىغا ئايلىنىپ بولغان  بۇ ئايال مېنى نېمىدىن قورۇيدىكەن تاڭ،قىزىق ئىشتە بۇ؟ بوپتۇ ئادەم  دېگەننىمۇ تونۇپ قويغۇلۇقكەن ، ئەمما چاتاق بولغىنى، بۇ ئايال بەختىيارنىڭ نومۇرىنى قانداق تاپتىكىن تاڭ، تۈگمىدەك ئىشنى تۆگىدەك كۆرسىتىپ، ئۇنىڭغا يوقنى بار قىلىپ، بارنى كۆپتۈرۈپ دەپ قويۇپتۇ.  داۋامى بار.
						</p>
						<p>
							15قىسىم
						</p>
						<p>
							بوپتۇ ئادەم  دېگەننىمۇ تونۇپ قويغۇلۇقكەن ، ئەمما چاتاق بولغىنى، بۇ ئايال بەختىيارنىڭ نومۇرىنى قانداق تاپتىكىن تاڭ، تۈگمىدەك ئىشنى تۆگىدەك كۆرسىتىپ، ئۇنىڭغا يوقنى بار قىلىپ، بارنى كۆپتۈرۈپ دەپ قويۇپتۇ. قارىسام بەختىيار ماڭا يوچۇنلا بىر گەپلەرنى قىلىپ يۈرۈيدۇ . نېمە دەيدۇ بۇ ئەمدى؟
							
							    - نېمە دەۋاتىسىز ؟ سىز مېنى  نېمە كۆرۈپ قالدىڭىز؟ كىم بىلەن؟ گەپنى ئېنىقراق قىلىڭ بەختىيار ، ئەگەر ئىشەنمىسىڭىز بولدى قىلايلى، سىزنىڭ نېمىشقا ئۇنداق دەيدىغانلىقىڭىزنى زادى چۈشەنمەي قالدىمغۇ ؟
							
							   - نېمە ئىشلىقى كۆڭلىڭىزگە ئاياندۇ ؟ يەنە نېمىنى يوشۇرىسىز؟ مەن سىزنى بۇنداق قىلار دەپ ئويلىماپتىمەن، تېخى بولدى قىلايلى دەۋاتىسىز يا، نېمىنى بولدى قىلىمىز؟ سىز مېنى يۇمشاقباش كۆرۈپ قالدىڭىزمۇ؟ ئۆزىڭىزچە بۇ يەرگە كېلىۋېلىپ نېمە ئىش قىلسام كۆرمەيدۇ بىلمەيدۇ دەپ قالدىڭىزمۇ؟
							
							   - توختاڭ توختاڭ ، سىز زادى نېمە دېمەكچى؟ مەن سىزدىن نېمىنى يوشۇرۇپتىمەن . نېمە ئىش قىپتىمەن ئېنىق دەڭ . مېنىڭ يېمىگەن مانتىغا پۇل تۆلىگۈم يوق . نېمە گەپ بولسا ئوچۇق دەڭ!
							
							   - ئوچۇق دەمدىم؟ ماقۇل، ئەمىسە ھېلىقى بايۋەچچە بىلەن بولغان ئىشىڭىز زادى نېمە ئىش ئۇ؟ قېنى دەڭە؟
							
							    - نېمە ؟ بايۋەچچە بىلەن بولغان ئىشىڭىز ؟ قايسى بايۋەچچە بىلەن؟ مېنىڭ بىر كىم بىلەن ئىشىم بارمىكەن ؟ سىز چۈشەپ قالمىغانسىز؟«ئېشىمدا يوق پۇرچاق پوقۇمدا نېمە قىلىدۇ» دەپ يوقلا بىر ئىشنى دەپ يۈرۈيسىزغۇ؟ مەن گەرچە قىز بالا بولساممۇ ئۆزۈمنى خېلى بېجىرىم دەپ يۈرىمەن ، مەن دۇنيادا ھەممىدىن قانداق ئادەمگە ئۆچ بىلەمسىز؟ دەل ساداقەتسىز ئادەمگە . شۇڭا سىز ئارتۇقچە ئويلاردا بولۇپ يۈرمەڭ، ھېلىغۇ نەچچە ئاي ئايرىلىپتىمىز، نەچچە يىل ئايرىلىپ يۈرسەكمۇ مەندىن مەسىلە چىقمايدۇ . بۇ جەھەتتە مەندىن تولۇق خاتىرجەم بولسىڭىز بولىدۇ . ھەي! توغرا ئەمەسقۇ؟ سىز بۇ قاملاشمىغان گەپنى نەدىن تاپتىڭىز ئەمدى؟ ئېيتىڭە، ئەجەبا سىز مېنى كۆزىتىدىغانغا ئادەم  قويمىغانسىز؟ مەن ئۇنىڭ خۇددى مېنىڭ يېنىمدا تۇرۇپ ھەممە گەپنى ئاڭلىغاندەك ، ھەممە ئىشنى كۆرگەندەك سۆزلەشلىرىدىن ھەيران بولۇپ ئۇنىڭدىن سورىدىم. بۇنداق سوئال سورىشىم ئۇنى خېلىلا تەمتىرىتىپ قويدى. ئۇ نېمە دەپ جاۋاب بېرىشنى بىلەلمەي دۇدۇقلاپ كەتتى.
							
							    - ئۇنداق ئەمەس ، ئۇنداق ئەمەس .
							
							   - ھە ، ئەمىسە دەڭە زادى قانداق؟
							
							   - بولدى، تولا سوراۋەرمەڭە، كەچۈرۈڭ، ئەسلى سىزگە ئىشىنىشىم كېرەك ئىدى .
							
							    گەپ شۇنىڭ بىلەن تۈگىگەن بولدى. ئەمما شۇنىڭدىن كېيىن ئۇ پات- پات ماڭا تېلېفونمۇ قىلىۋەتمەي تۇيۇقسىز تۇيۇقسىز كېلىپ مېنى يوقلاپ كېتىدىغان بولۇپ قالدى. دەسلەپ كەلسە كېلەر نېمىدىن قورقاتتىم ، مېنىڭ ياكى تىل تۇتۇقۇم بولمىسا ئەنسىرەيدىغان دەپ ئويلىدىم . ئەمما  كېيىنچە ئاچچىقىم كېلىدىغان بولۇپ قالدى. چۈنكى بىر قېتىم ئىككى قېتىم بولسىغۇ مەيلى ، بىراق بۇنداق قىلىۋېرىشنىڭ ئۆزى ئېنىقلا ماڭا ئىشەنمىگەنلىكقۇ؟ ئاخىرى ئۇنىڭغا كېسىپلا ئېيتتىم.
							
							   - ھارمىدىڭىزمۇ بۇنداق قىلىپ؟ قېنى دەڭە خۇددى ئوغرى مۈشۈكتەك تۇيۇقسىز كېلىسىز ، يەنە تۇيۇقسىز كېتىسىز . سىز زادى نېمىگە ئېرىشمەكچى ، نېمىگە ئېرىشتىڭىز ؟ سىز ھارمىغان بىلەن مەن ھاردىم، چارچىدىم، رايىم ياندى. ئىشەنسىڭىز ئىشەنگەندەك ئىش قىلىڭ . ئەگەر زادى كۆڭۈل توختىتالمىسىڭىز ، بۇنداق قىلىپ مېنىمۇ ئۆزىڭىزنىمۇ قىينىماڭ بولامدۇ؟
							
							    ئۇ تېزلا خۇددى ھېچنېمىنى ئاڭقىرالمىغاندەك قىياپەتكە كىردى دە:-
							
							    - نېمىلەرنى دەۋاتىسىز؟ نېمە ئۇ ئىشىنىپ ئىشەنمەي دېگەن؟ ئورۇنسىز گۇمانلانماڭە! سەزگۈرلىكىڭىز بەك ئېشىپ كەتتىمۇ نېمە؟- دېمەسمۇ، 
							
							   -سەزگۈرلىكىڭىز ئېشىپ كەتتىمۇ؟ ھەئە ، قىلىپ يۈرگەن ئىشلىرىڭىزغا قاراپ سەزگۈرلىكىم ئېشىپ تېشىپ كېتىۋاتىدۇ. مەن ھېچنېمىنى ئۇقمايدىغان كىچىك بالا ئەمەسمەن. بۇنداق ئىشەنمەيدىغان ئادەم گەپنى ئوچۇق قىلىڭ . مەن بۇنداق لىڭگىر تاقتاق مۇناسىۋەتكە ئۆچ .
							
							   - گەپ قىلمىسام نېمانداق قىلىسىز ؟ سىز بۇ يەردە تىنچ يۈرگەن بولسىڭىز ماڭىمۇ بۇنداق قىلىپ نېمە كەپتۇ؟ ئەجەبا سىز ماڭا ئاسان دەپ ئويلاۋاتامسىز؟ ئۆزىڭىز ياخشى كۆرگەن ئادەمدىن ھەر كۈنلىكى ئەنسىرەپ ئۆتۈشىنى ئاسان دەپ ئويلامسىز؟ توغرا ، سىز چىرايلىق ھەم ئىقتىدارلىق . شۇڭا سىزدىن ئەنسىرەيمەن سىزگە ئەمەس باشقىلارغا ئىشىنەلمەيمەن . شۇڭا مۇشۇنداق قىلىمەن قانداق ؟
							
							   - سىزگە ئەمەس باشقىلارغا ئىشەنمەيمەن دەپ قويۇڭ . بۇ ئېنىقلا ماڭا ئىشەنمىگەنلىك بولماي نېمە؟ بولدى ئەمدى تولا بۇنداق تايىنى يوق گەپلىرىڭىز بىلەن ئالدىمدا ئويۇن قويماڭ، مەندىن ئەنسىرەپ مۇبارەك تېنىڭىزنى چارچىتىپمۇ يۈرمەڭ، ئەمدى كېلىپ يۈرمەڭ!
							
							 مەن شۇنداق دېگىنىمچە ئۇنى ئىتتىرىپلا چىقىرىۋېتىپ ئىشىكنى مەھكەم تاقىۋالدىم . ئۇ بىردەم ئۇنى بۇنى دەپ مېنى ئىشىكنى ئېچىشقا ئۈندەپ باقتى بۇنىڭغا ئۇنايتىممۇ؟ مەن ئادەمنىڭ غورۇرىغا قىلىنغان ھاقارەتقۇ بۇ؟  ئىشىنى قىلسۇن، تېخى توي قىلماي تۇرۇپ مۇنداق قىلىدۇ، توي قىلىۋالسا ئىش بار  ئوخشايدۇ.  ئەمدى بۇ ئېلاننى بىر چېكىۋېتىڭ
							
							شۇنىڭدىن كېيىن ئۇ تېلېفون قىلسا  ئالمىدىم، ئۇچۇر ئەۋەتسە قايتۇرمىدىم، ئۇنىڭدىن ھەقىقەتەن خاپا بولغان ئىدىم. يا مەن بىر ئۈجمە كۆڭۈل قىزلاردىن بولمىسام، زادى نېمىشقا بۇنداق قىلىدۇ؟ ئويلىسام ئويلىسام خورلۇق ھېس قىلىپ  ھەر قانچە ئۇنىڭ مەيدانىدا تۇرۇپ ئويلاي دېسەممۇ، ئۇنى توغرا چۈشىنەي دېسەممۇ ئۇنداق قىلغۇم كەلمەي قالدى. شۇ تەرىقىدە ئون بەش كۈن ئۆتۈپ كەتتى. بۇ مەزگىلدە بۇ يەردىكى ئىشلارمۇ بەكلا جىددىي بولۇپ كەتكەچكە بەختىيار بىلەن بولغان خاپىلىقمۇ ئىسىمدىن كۆتۈرۈلۈپ كېتىپتۇ. بىر كۈنى  مەن شېكەر ئېتىزلىرىغا بېرىپ دېھقانلارنىڭ ئىشلەش ئەھۋالىنى كۆزەتكەچ قانچىلىك يەرگە شېكەر تۇرۇپى تېرىلدى دېگەنلەرنى ئۆلچىگىلى كەلدىم. مېنىڭ خىزمەت تەۋەلىكىم گەرچە يەر ئۆلچەش بولمىسىمۇ  ئەمما  بەزىدە ستاتىستىكىنىڭ تېخىمۇ ئېنىق ھەم توغرىلىقىغا كاپالەتلىك قىلىش ئۈچۈن  بۇ يەرگە كېلىپ ئەمەلىي قول سېلىپ ئىشلەپ قوياتتىم. بۇ ھەم ئەمەلىي قول سېلىپ ئىشلەش بىلەن قەغەز يۈزىدىكى نەزەرىيەنىڭ بىر بىرىگە دەل كېلىپ ھېسابتا تەمتىرەپ قالماسلىقىمغا زور پايدىسى بولاتتى. شۇ ئىشلار بىلەن ئالدىراش تۇرغىنىمدا تېلېفونۇم سايراپ كەتتى. قاراشقا چولام يوق، ئىشىمنى قىلىۋەردىم. شۇ تەرىقىدە ئارقا- ئارقىدىن ئىككى ئۈچ قېتىم تېلېفون ئۆزى توختىغىچە سايراپ توختىدى. بىر چاغدا يېنىمدا ئۈنگەندەكلا بەختىيار پەيدا بولۇپ قالدى. ئۇنى كۆرۈپمۇ يەنە ئىشىمنى قىلىۋەردىم. چۈنكى ھازىر توختاپ قالسام ئىشنى يەنە باشتىن باشلاشقا توغرا كېلەتتى. ئۇنداق بولغاندا باياتىن بىر باش كۆزۈمنى ئاپتاپتا  كۆيۈپ كېتىشتىن ساقلاش ئۈچۈن ئوراپ يۈرۈپ قىلغان بارچە ئىشلىرىم بىكار كېتەتتى . ئەمما بەختىيار مېنىڭ ئىشلىرىمنى چۈشەنمىگەچكە مېنى چەتكە چىقىشقا ئۈندىدى. ئادەم بار  يەردە بىر نېمە دېمىدىم ، پەقەت ساقلاپ تۇرۇشنى ئېيتىپ قويدۇم. ئالاھەزەل بىر سائەتتىن ئارتۇقراق ئىشلىگەندىن كېيىن قىلىۋاتقان ئىشلىرىم تۈگىدى. مەن سايىراق جايغا بارغاندا باش كۆزۈمنى بىلەكلىرىمنى ئورىۋالغان بارلىق نەرسىلەرنى ئېلىۋەتتىم. شۇندىلا بىر خىل سالقىنداپ ئازادىلىككە ئېرىشكەندەك بولۇپ قالدىم .
							
							 بەختىيار قېشىمغا كەلگەندىلا  ئاندىن ئۇنىڭ مېنى ئىزدەپ كەلگىنىنى ئەسكە ئالدىم. بايا ئىشقا باشچىلاپلا كىرىشىپ كەتكەچكە ئۇنىڭ مېنى ئىزدەپ كەلگەنلىكىنى ئۇنتۇپلا كەتكەن ئىدىم . 
							
							   - يەنە نېمە دەپ كەلدىڭىز؟- دېدىم  توڭلا.
							
							   - ئۇنداق قىلماڭ نۇرىيە، مېنى بۇنداق قىينىماڭ، سىزمۇ بۇ يەردە جاپا تارتىپ قاپسىز. بولدى، ئىككىمىز بىر- بىرىمىزنى بۇنداق قىينىمايلى بولامدۇ؟ بىز توي قىلايلى، بولامدۇ؟
							
							  ئۇ شۇنداق دېگىنىچە چىرايلىق ئورالغان بىر قۇتىدىن بىر تال ئۈزۈكنى ئېلىپ ماڭا سۇندى. بۇ ياشقا كەلگەندە مۇھەببەتلىشىشتىن مەقسەت توي قىلىپ ئاخىرىغىچە ياشاش بولسىمۇ ، لېكىن ئۇنىڭ توي تەكلىپى قويغىنىنى ئاڭلاپ ئۆزۈمدە تېخى توي قىلىش تەييارلىقىنىڭ پۈتمىگەنلىكىنى ھېس قىلىپ قالدىم. چۈنكى مەن ئويلاپ باقسام ھازىرغىچە تۇتۇپ بىر قازان ئاش ئېتىپ باقماپتىمەن. ئۆي تۇتالىشىمغا كۆزۈم  يەتمىگۈدەك. ئەر-ئاياللار ئوخشاش..
						</p>
						<p>
							16قىسىم
						</p>
						<p>
							
						</p>
						<p>
							17قىسىم
						</p>
						<p>
							
						</p>
						<p>
							18قىسىم
						</p>
						<p>
							
						</p>
						<p>
							19قىسىم
						</p>
						<p>
							
						</p>
						<p>
							20قىسىم
						</p>
						<p>
							
						</p>
						<p>
							
						</p>
						<p>
							
						</p>
					</div>
					
				</div>
				</div>
			</div>
			
		</main>
		<footer>
			<div class="footer-div" style="">
				<div class="footer-div1">
					<ul>
						<li>نەسىيەت</li>
						<li>شىېئر</li>
						<li>ماقالە</li>
						<li>رومان</li>
						<li>نەسىر</li>
						<li>ماقال-تەمسىل</li>
						<li>ھېكىمەت</li>
					</ul>
				</div>
				<div class="footer-div2">
						<img src="../img/gonggonghao erweima.jpg" alt="">
						<p>بۇكورتنى سىكاندىرلاپ بىزنىڭ سالۇنىمىزنى قۇشىۋېلىڭ</p>
						
					</div>
					<div class="footer-div3 pull-right">
						<img src="../img/未标题-2.png" alt="">
						<p >邮箱：2568233710@qq.com<br />1ro_7chm3t06uu@dingtalk.com</p>
						
					</div>
				</div>
			</div>
		</footer>
		<script src="Roman.js"></script>
		<script>
			var nocapy = document.getElementById('centainer')
			nocapy.onselectstart = function(){
				return false
			}
		</script>
	</body>
</html>