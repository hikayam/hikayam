<!DOCTYPE html>
<html>
	<head>
		<meta charset="utf-8">
		<link rel="stylesheet" href="../css/gongyou.css">
		<link rel="stylesheet" href="../makal-tamsil/header000.css">
		<link rel="stylesheet" href="../css/home pag.css">
		<link rel="stylesheet" href="../css/foter.css">
		<link rel="stylesheet" href="../ziti.css">
		<link rel="stylesheet" href="Roman1.css">
		<title>شاھزادە سەمەندەر ۋە بېشەكشېرىن</title>
	</head>
	<body>
		<header>
			<div id="header">
				<div class="header-div1">
					<figure>
						<img class="logo pull-right" src="../img/LOGO.gif" alt="">
					</figure>
					<p>ھىكايەم ئۇرغۇيچە مەخسۇس توربىكىتى</p>
					
				</div>
			</div>
		</header>
		<main id="centainer">
			<div class="box">
				<div class="in-header">
					<p class="pull-right">
						<a href="">ھازىرقى ئورنىڭز<span>&gt;</span></a>
						<a href="../index.html">باش بەت<span>&gt;</span></a>
						<a style="color: #fff;">رومان</a>
						<!-- <span class="pull-left hekmat" >رومان</span> -->
					</p>
					
				</div>
				<div class="var-div1 pull-left" style="display: ;">
					<div class="timu">
						<p>رومان</p>
					</div>
					<ul>
						<a href="./Roman.html"><li id="box1" class="cou">ئاشنىدارچىلىق نابۇت قىلغان بەخىتسىز بوۋاق</li></a>
						<a href="./Roman - 副本 (2).html"><li id="box1"> تىرىك كۆمېۋىتىلگەن بوۋاق</li></a>
						<a href="./Roman - 副本 (3).html"><li id="box1">بىچارە قىز</li></a>
						<a href="./Roman - 副本 (4).html"><li id="box1">ۋاپادار كېلىن ھازازۇل قېينىئانا</li></a>
						<a href=""><li id="box1"style="border-left: 5px solid #006ba1; background-color: #c3c3c3;">شاھزادە سەمەندەر ۋە بېشەكشېرىن</li></a>
						<a href="./Roman - 副本 (6).html"><li id="box1" >سەرسان كۆڭۈللەر</li></a>
					</ul>
				</div>
				<div>
					<div id="box" class="shan1" style="display: block;">
						<h4>شاھزادە سەمەندەر ۋە بېشەكشېرىن</h4>
						<h5>1قىسىم</h5>
						<p>
							بار ئىكەنۇ يوق ئىكەن، ئاچ ئىكەنۇ توق ئىكەن. قەدىم ئۆتكەن زاماندا زەرەپشان دېيىلىدىغان بىر يۇرتتا ئىبراھىم ئىسىملىك بىر كىشى بولغانىكەن. بۇ كىشى زەرەپشا مەملىكىتىنىڭ چەت بىر قىشلىقىدا ئازغىنە يېرىگە قوغۇن تېرىپ تېرىكچىلىك قىلىدىغان بولغاچقا ھەممەيلەن بۇ كىشىنى ئىبراھىم قوغۇنچى دەپ ئاتىشىدىكەن. ئىبراھىم قوغۇنچى سەۋرىدىن ئىسىملىك بىر ئوغلىدىن باشقا ئۇرۇق-تۇققىنىمۇ يوق بولۇپ، يالغۇز ئوغلى بىلەن بىللە تىنچ-خاتىرجەم تۇرمۇش كەچۈرىدىكەن. ئۇلارنىڭ ناھايىتى يۇۋاش بىر ئېشىكى بار بولۇپ، قوغۇن پىشقان مەزگىلدە شۇ ئېشىكىنى ھارۋىغا قېتىپ، قوغۇنلىرىنى ھارۋىغا بېسىپ، ئۇزاق يوللارنى بېسىپ شەھەرگە كىرىدىكەن ۋە قوغۇنلىرىنى سېتىپ تاپقان پۇلىغا تۇرمۇش لازىمەتلىكلىرىنى سېتىۋېلىپ قايتىدىكەن. كۈنلەر ئۆتۈپ، ئايلار ئۆتۈپ، يىللار ئىبراھىم قوغۇنچىنى ھاياتىنىڭ ئاخىرقى دەملىرىگە ئۇلاشتۇرۇپتۇ. ئۇ ئەمدىلا يىگىرمىدىن ھالقىغان يالغۇز ئوغلىنىڭ بېشىنىمۇ ئوڭشاپ قويالماستىن جېنىنى تەغدىرگە تەسلىم قىپتۇ. سەۋرىدىن يالغۇز قاپتۇ. ئەسلىدىلا باشقا ئادەملەر بىلەن كۆپ ئارىلاشماي ئۆيدە دادىسى ئېلىپ بەرگەن كىتابلار ئارىسىدا جىمجىت چوڭ بولغان سەۋرىدىن دادىسى بىلەن ۋىدالاشقاندىن كىيىن تېخىمۇ جىمىپ كېتىپتۇ. لېكىن يەنىلا ئاتا كەسپىنى داۋاملاشتۇرۇپ، قوغۇنچىلىق ۋە ياغاچچىلىق قىلىپ تۇرمۇش كەچۈرۈشنى داۋاملاشتۇرۇپتۇ. كىتاب ئوقۇش بىلەن يالغۇزلۇقىغا تەسەللى تېپىپتۇ. پەلەكنىڭ چەرخى چۆگىلەپ ھەش-پەش دېگۈچە ئۇنىڭ يالغۇز ياشاپ كېلىۋاتقىنىغا بەش يىل بولۇپ قاپتۇ. بىر يىلى يازدا سەۋرىدىن يەنە پىشقان قوغۇنلىرىنىڭ چىرايلىقلىرىنى تاللاپ ئۈزۈپ ھارۋىسىغا بېسىپ شەھەرگە كىرىپتۇ ۋە قوغۇنلىرىنى سېتىپ ئولتۇرۇپتۇ. قوغۇنلار سېتىلىپ تۈگەي دېگەندە ئازغىنە پارچە تەڭگىنى سىقىمدىغان بىر قول سەۋرىدىنگە سۇنۇلۇپتۇ. -بۇ پارچە پۇل قوغۇن سېتىۋېلىشىمغا يېتەرمۇ ئاكا؟ زېدە بولۇپ كەتكەنلىرى بولسىمۇ مەيلى ئىدى-دەپتۇ بىر قىز خىجالەتتىن تىترىگەن ئاۋاردا. سەۋرىدىن يېقىملىق بۇ ئاۋازنىڭ ئېگىسىگە دىققەت قىپتۇ. قىز ئاددى-ساددا ئەمما پاكىز كىيىنگەن بولۇپ، تولىمۇ چىرايلىق ۋە ئىللىق چىراي ئىكەن. قىزنىڭ مەسۇم چىرايىدا ئازغىنە پۇلغا قوغۇن سېتىۋلماقچى بولغىنى ئۈچۈن ئەگەر بۇ پۇل قوغۇن سېتىۋېلىشقا يەتمىسە قانداق قىلارمەن دېگەن بىر ئىزتىراب ئىپادىلىنىپ تۇرۇپتۇ. -ئەلۋەتتە يېتىدۇ.-دەپتۇ سەۋرىدىن قىزنىڭ قولىدىكى پۇلنى ئېلىپ ۋە قوغۇننىڭ ئەڭ ياخشىسىدىن بىرنى تاللاپ ئېلىپ بېرىپتۇ. -ئاكا، مەن بەرگەن پۇلغا بۇ قوغۇن كەلمەيدۇ، خاتالىشىپ قالدىڭىز-دەپتۇ. -ياق، كېلىدۇ، خاتىرجەم ئېلىپ قايتىڭ  قىزچاق كۆپ رەھمەتلەرنى ئېيتىپ كېتىپ قاپتۇ. سەۋرىدىنمۇ ئۇزاق ئۆتمەي قوغۇنلىرىنى سېتىپ تۈگىتىپ ئۆيىگە قايتىپتۇ. ئەتىسى سەۋرىدىن يەنە قوغۇن ساتقىلى بازارغا بېرىپتۇ.ئۇنىڭ قوغۇنلىرى سېتىلىپ، شاللىنىپ ئېشىپ قالغان ئانچە-مۇنچە داغ-تارتۇقلىرى بار، مايماق-سايماقلىرى قالغاندا ھېلىقى قىز يەنە سەۋرىدىننىڭ ئالدىغا كەپتۇ. -قوغۇندىن مۇشۇ پۇلۇمغا كەلگۈدەكلا بەرگەن بولسىڭىز ئاكا. قىز يەنە خىجالەت بىلەن پەس ئاۋازدا شۇنداق دەپتۇ. -ئاپلا، قوغۇننىڭ تازا ياخشى ئەمەسلىرى قالغانىدى. بۇ قالغانلىرى پۇلغا يارىمايدۇ، لېكىن تەمى ياخشى، پەقەت شۇ، كۆرۈنۈشى سۈپەتلىك ئەمەس. بۇنىڭغا پۇل ئالمايمەن، ھەممىسىنى ئېلىپ كېتىڭ. سەۋرىدىن شۇنداق دېگىنىچە قىزنىڭ جاۋابىنىمۇ كۈتمەستىن چېگىدىن ياساپ تەييارلاپ قويغان تور خالتىغا قوغۇنلارنى قاچىلاشقا باشلاپتۇ. -ئۇنداق قىلسام بولمايدۇ، چىرايلىق ياكى كۆرۈمسىز بولسۇن ھەممىسى سىزنىڭ جاپالىق ئەجرىڭىزدىن كەلگەن تۇرسا، مۇشۇ بىرنى ئالاي، قولۇمدىكى پۇلغا مۇشۇمۇ ئارتۇقلۇق قىلىدۇ. قىز قوغۇنلاردىن بىرنى ئېلىپ قولىدىكى پۇلنى ھارۋىغا قويۇپلا ماڭماقچى بوپتۇ. سەۋرىدىن بۇنىڭغا زادىلا قوشۇلماپتۇ ۋە ئېشىپ قالغان ئۈچ تال قوغۇننىڭ ھەممىسىنى زورلاپتۇ. ئاخىرى سەۋرىدىن پۇلنى ئالىدىغان، قىزمۇ قوغۇنلارنىڭ ھەممىسىنى ئېلىپ كېتىدىغان بوپتۇ. ئەتىسى سەۋرىدىن يەنە قوغۇن ساتقىلى كەپتۇ. ئۇ ئۆزىمۇ سەزمىگەن ھالدا يەنە شۇ قىزنىڭ كېلىشىنى كۈتۈپتۇ. ھەتتا چىرايلىق قوغۇندىن ئىككىنى ئۇ قىزغا ئاتاپ ساتماي ئېلىپ قويۇپتۇ. بىراق ئۇ قىز كەلمەپتۇ. سەۋرىدىن گەرچە شۇ ئىككى تالدىن باشقا ھەممە قوغۇننى سېتىپ بولغان بولسىمۇ، " ئۇ قىزنى خىجالەت قىلىپ قويغان ئوخشايمەن" دېگەن خىيال بىلەن بىئارام بوپتۇ. كەچ كىرىپ كېتىۋاتقىنىغا قارىماي بازاردا خېلى ئۇزۇن تۇرۇپتۇ. ئاخىرى يېنىش-يېنىشلاپ كەينىگە قارىغىنىچە ئۆيىگە قايتىپتۇ.  شۇ كۈندىن باشلاپ سەۋرىدىننىڭ كۆڭۈل ئارامى بۇزۇلۇپتۇ. ئۇ قەلبىدىكى بۇ تۇيغۇنىڭ ھېسداشلىق ياكى ياخشى كۆرۈش ئىكەنلىكىنى بىلمەپتۇ. ئۇنىڭغا ئۇ قىزنىڭ قانداقتۇر بىر ئېغىر دەردى باردەك، ئۇنىڭغا ياردەم بېرىشى كېرەكتەك تۇيۇلۇپ كۆزلىرى ئۇ قىزنى ئىزدەيدىغان بوپتۇ.بىراق ئۇ قىز بىرنەچچە كۈن كەلمەپتۇ. سەۋرىدىنمۇ ئۇنىڭ كېلىشىدىن ئۈمىدىنى ئۈزگەن بىر كۈنى قىز يەنە قوغۇن سېتىلىپ بولاي دېگەندە سەۋرىدىننىڭ ئالدىدا پەيدا بوپتۇ ۋە يەنە ئالدىنقى قېتىمقىدەك خىجالەت ئىچىدە ئازراق پارچە پۇلنى سەۋرىدىنگە سۇنۇپتۇ. سەۋرىدىن قىزنى كۆرۈپ قېرىنداشلارچە مېھرىبانلىق بىلەن ئەھۋال سوراپتۇ.  -بىر نەچچە كۈندېن بېرى كەلمىدىڭىزغۇ، ئاغرىپ قالمىغانسىز؟ -ياق، دادامنىڭ سالامەتلىكى ياخشى ئەمەس ئىدى. قوغۇندىن باشقا نەرسىنى كۆڭلى تارتمىغانىدى. شۇڭا قوغۇن تۈگىگەندە كەلدىم. -شۇنداقمۇ؟ دادىڭىز سالامەت بولسۇن. -رەھمەت سىزگە. -قوغۇن جىق قالماپتۇ. مۇنداق قىلايلى مۇشۇنىڭ ھەممىسىنى ئېلىپ كېتىڭ. ھارۋىدا تۆت دانە قوغۇن قالغانىكەن. سەۋرىدىن قوغۇنلارنى قىزغا كۆتۈرگۈزۈپ قويماقچى بوپتۇيۇ، قىزنىڭ كۆتۈرۈپ بولالمايدىغانلىقىنى ئويلاپ ئىككىنلىنىپ قاپتۇ. -ياق،  ياق ئاكا، بىلىمەن ئۇنچىلىك پۇلغا بۇنچە كۆپ قوغۇن كەلمەيدۇ. ماڭا بىرنى بەرسىڭىزلا بولدى.-دەپتۇ قىز رەت قىلىپ. -بولمىسا مۇنداق قىلايلى، مېنىڭمۇ قايتىدىغان ۋاقتىم بولدى. سىزمۇ ھارۋىغا چىقىڭ، قوغۇنلارنى ئۆيىڭىزگە ئاپىرىپ بېرەي. -سىزنى ئۇنداق ئاۋارە قىلسام بولمايدۇ ئاكا، ھېلىمۇ كۆپ رەھمەت، مەن مۇشۇ بىر قوغۇننى ئېلىپ ئۆزۈم قايتاي. -ھېچقىسى يوق، مۇشۇ تەرەپتىن كەلگەندەك قىلغانىدىڭىز، ئۆيىڭىز مۇشۇ تەرەپتىمۇ؟ مەنمۇ مۇشۇ تەرەپ بىلەن قايتىمەن. خاتىرجەم بولۇڭ، سىزنى خىجالەت قىلماقچى ئەمەسمەن. بەرىبىر مۇشۇ تەرەپكە ماڭغاندىن كىيىن ئاۋارە بولغۇدەك ئىش يوق. -ھەئە ئۆيۈم مۇشۇ تەرەپتە بىراق... -قېنى ئەمىسە ھارۋىغا چىقىڭ. سەۋرىدىن قىزنىڭ قوبۇل قىلىشىنى كۈتۈپ ئولتۇرمايلا ئېشىكىنىڭ ئارغامچىسىنى يېشىپ، ھارۋىنىڭ بىر تەرىپىگە سېلىپ قويغان كىچىك كۆرپىنى قېقىشتۇرۇپ، تۈزەشتۈرۈپ ھارۋىنى ھەيدەشكە تەييار بوپتۇ. قىز يەنە رەت قىلىشتىن ئوڭايسىزلىنىپ ئاستا ھارۋىغا چىقىپ ئولتۇرۇپتۇ. -ئۇنداقتا سىزنى بەك ئاۋارە قىلىدىغان بولدۇم ئاكا. لېكىن قوغۇننىڭ ھەممىنى ئالمايمەن جۇمۇ. -ماقۇل، ماقۇل، ياخشى ئولتۇرۇڭ ئەمىسە، ماڭدۇق.  سەۋرىدىن ئېشىكىنى ھەيدەپتۇ. قىزنى ئوڭايسىزلىنىپ قالمىسۇن دەپ گەپمۇ قىلماستىن يولنىڭ ئىككى تەرىپىنى پەرۋاسىزلارچە تاماشا قىلىپ يولىنى داۋاملاشتۇرۇپتۇ. قىز يولنى كۆرسىتىپ ئۆيىنىڭ ئۆستەڭ بويىدىكى كوچىدا ئىكەنلىكىنى ئېيتىپتۇ. سەۋرىدىن ھارۋىنى شۇ كوچىغا ھەيدەپتۇ. -كەلدۇق ئاكا، مەجنۇنتالنىڭ تۈۋىدىكى ئۆي شۇ. سەۋرىدىن ھارۋىنى توختىتىپتۇ. ئۆينىڭ سىرتقى كۆرۈنۈشىدىنلا قىزنىڭ ئاددى بىر شەھەر ئاھالىسى ئىكەنلىكى نامايەن بوپتۇ. -رەھمەت ئاكا سىزنى بەكلا ئاۋارە قىلدىم. ئىشلىرىڭىز ئوڭۇشلۇق، سودىڭىز بەرىكەتلىك بولسۇن. مەن مۇشۇ بىرنى ئالاي.   قىز شۇنداق دېگىنىچە ھارۋىدىن چۈشۈپ، قوغۇندىن بىرنى قولىغا ئاپتۇ. -ھېچقىسى يوق، يىراق ئەمەسكەن. قوغۇنلارنى ياندۇرۇپ ئېلىپ كېتىشنىڭ ئورنى يوق. دادىڭىزنىڭ سالامەتلىكى ياخشى ئەمەس ئىكەن، دادىڭىزدىن ھال سورىغىنىم بولۇپ قالسۇن. مەن ئەكىرىشىپ بېرەي. سەۋرىدىن يەنە قىزنىڭ رەت قىلىشلىرىغا قۇلاق سالماستىن قوغۇندىن ئىككىنى كۆتۈرۈپ ھويلىغا كىرىپتۇ ۋە ئىشىك ئالدىدىكى كىچىك كارۋاتقا قويۇپ، يەنە بىر قوغۇننىمۇ ئېلىپ كەپتۇ. ئۆي ئىچىدىن بىر بوۋاينىڭ ئاۋازى كەپتۇ: -جەمىلە! قىزىم سەن قايتىپ كەلدىڭمۇ؟ -ھەئە دادا، مەن قايتىپ كەلدىم.   سەۋرىدىن قوغۇننى كارۋاتقا قويۇپ، كەينىگە يېنىپ بولۇپ سوراپتۇ: -باشقا ئۇرۇق-تۇغقىنىڭىز يوقمۇ؟ -يوق ئاكا، مەن دادامنىڭ يالغۇز قىزى. سىزنى ئۆيگە باشلاپ بىر پىيالە چاي بولسىمۇ قۇيسام بولاتتى. بىراق... -سەۋرىدىن تەكەللۇپ قىلماستىنلا ئۆيگە كىرىپتۇ. قىز نېمە دېيىشىنى بىلەلمەي كەينىدىن كىرىپتۇ. زەي پۇراپ كەتكەن، كۈن نۇرى ياخشى چۈشمەيدىغان ئۆينىڭ تۆرىدە چىرايىدىن كېسەل ئىكەنلىكى بىلىنىپ تۇرىدىغان ئۇرۇق يۈزلۈك، كەكە ساقاللىق، ئاتمىش ياشلاردىكى بىر كىشى نۇرسىز كۆزلىرى بىلەن ئىشىك تەرەپكە قاراپ ياتقانىكەن. ئۆي جاھازلىرىنىڭ رەڭگى ۋە كونا پاسۇنىدىن ئاتا-قىز ئىككىيلەننىڭ ئۇزاقتىن بېرى غورىگىل تۇرمۇش كەچۈرۈپ كېلىۋاتقانلىقى بىلىنىپ تۇرىدىكەن. سەۋرىدىن كېلىپ ئۆمىلىگىنىچە بوۋاينىڭ يېنىغا يېقىن بېرىپتۇ ۋە قوللىرىنى تۇتۇپ تۇرۇپ دەپتۇ:
						</p>
						<h5>2  قىسىم</h5>
						<p>
							-ياخشى ئوغلۇم. ئۆزىڭىز كىم بولىسىز؟  بوۋاي قىزىنىڭ جاۋاب بېرىشىنى كۈتكەندەك قىزىغا قاراپتۇ. قىز جاۋاب بەرگۈچە سەۋرىدىن ئۆزى جاۋاب بېرىپتۇ: -مەن بىر قوغۇنچى بولىمەن. ئىسمىم سەۋرىدىن. قىزىڭىز قوغۇن سېتىۋالغانىدى. ئاپىرىپ بېرەي دەپ قىزىڭىزنىڭ ئۇنىمىغىنىغا قارىماي بىللە كەلگەنىدىم. ئاۋازلىرىنى ئاڭلاپ، ئەھۋاللىرىنى سورىغۇم كەلدى. ئۈسۈپلا كىرىۋەردىم ئەيبكە بۇيرۇمىسىلا. -ياقەي ئوغلۇم، چىرايىڭىزدىن تەربىيە كۆرگەن ئائىلىنىڭ بالىسى ئىكەنلىكىڭىز چىقىپ تۇرۇپتۇ. ھال سوراپ كىرگىنىڭىز ئۈچۈن كۆپ رەھمەت. بەك مىننەتدارمەن. جەمىلە، چاي دەملىگىن، سەۋرىدىن ئاكاڭغا چاي بەر. -خوب دادا.  قىز ئىچكىركى ئۆيگە كىرىپ كېتىپتۇ. -بولدى چاي ئىچمىسەممۇ بولىدۇ.مەن ھازىرلا قايتىمەن. ئۆزلىرىنىڭ قەيەرلىرى ئاغرىيدۇ؟ تېۋىپقا كۆرۈندىلىمۇ؟ ئۇلار نېمە دېدى؟ -كۆرۈندۈم بالام. مەن ئىلگىرى تاغدا ئۇزاق چارۋا باققان ئىدىم، بەدىنىمنى بەك سوغۇق ئېلىپ كەتكەن بولسا كېرەك، پۇت-قوللۇرۇمنىڭ پەيلىرى تارتىشىپ، قېتىۋېلىپ، پۇتۇم ئاغرىپ، ئاخىرى دەسسىيەلمەس بوپ قالدىم.تېۋىپلار بىر نەچچە خىل دورا بۇيرۇتۇپ بەرگەن ئىدى. قىزىم ئۇنىڭ-بۇنىڭ ئىشلىرىنى قىلىپ بېرىپ پۇل تېپىپ، دورامنى ئۈزمەي يېگۈزۈپ كېلىۋاتىدۇ.   بوۋاي شۇنداق دېگەندە ئاۋازى تىترەپ، كۆز چاناقلىرى نەملىنىپتۇ. -ساقىيىپ كېتىلا تاغا. تېزراق ياخشى بولۇپ كېتىشكە نېسىب بولسۇن. مەن سىلەرنى ئاۋارە قىلماي بالدۇرراق قايتاي. ئۆيۈم يىراق. ئەتە-ئۆگۈن يەنە يوقلاپ كېلىمەن. -رەھمەت ئوغلۇم، بىزنى تونۇمايدىغان تۇرۇپ يوقلاپ كەپسىز. بەكلا خوش بولدۇم. -سىزگىمۇ رەھمەت تاغا. سەۋرىدىن بوۋاينىڭ قوللىرىنى چىڭ سىقىپ تەسەللى بېرىپ خوشلىشىپتۇ. جەمىلە ئىچكىركى ئۆيدىن چىقىپ سەۋرىدىننى چايغا تۇتماقچى بولغان بولسىمۇ سەۋرىدىن رەت قىلىپ چىقىپتۇ-دە، جەمىلە بىلەن خوشلىشىپ ھارۋىسىنى ھەيدەپ يولىغا راۋان بوپتۇ. بوۋاينىڭ خەستە ھالى، جەمىلەنىڭ چارىسىز، غېرىبانە تۇرقى يول بويى ئۇنىڭ كۆز ئالدىدىن نېرى بولماپتۇ. ئەتىسى سەۋرىدىن يەنە قوغۇنلىرىنى ئېلىپ شەھەرگە كىرىپتۇ ۋە قوغۇنلىرىنى بالدۇر سېتىپ تۈگىتىپ، جەمىلەنىڭ كېلىشىنىمۇ كۈتمەستىن ئۇلارنىڭ ئىشىكى ئالدىغا كەپتۇ ۋە ئېشىكنى قېقىپتۇ. -كىرىڭ!  بوۋاينىڭ خۇنۇك ئاۋازى يەنە ئاڭلىنىپتۇ. سەۋرىدىن ئۆيگە كىرىپ كەپتۇ. -ۋوي كېلىڭ ئوغلۇم سىزكەنسىزغۇ. كەچۈرۈڭ ئوغلۇم ئورنۇمدىن تۇرۇپ سىزنى قارشى ئالالمىدىم. -يېتىۋەرسىلە تاغا، سىلىنىڭ ئەھۋاللىرىنى سورىماي قايتىشقا كۆڭلۈم ئۇنىمىدى.  -رەھمەت ئوغلۇم، خېلى ياخشى بوپ قالدىم. جەمىلە تېخى قايتىپ كەلمىگەنىدى، تۈنۈگۈنمۇ چاي ئىچمەيلا قايتتىڭىز، بەك خىجىلمەن بالام. -ياق، ئۇنداق گەپ قىلمىسىلا. مەن سىلىگە بىر ئىشنى مەسلىھەت سالاي دەپ كىرگەنىدىم، توغرا چۈشىنەرلىمىكىن؟ -نېمە گەپ ئىدى ئوغلۇم؟ بىمالال ئېيتقايسىز. قۇلىقىم سىزدە. -مەن گۈلچەشمە قىشلىقىدا تۇرىمەن. ئانامدىن كىچىكىمدىلا ئايرىلىپ قالغانىدىم، داداممۇ مېنى تاشلاپ كەتتى. مەن دادامنىڭ ئىشلىرىغا ۋارىسلىق قىلىپ يازدا قوغۇن سېتىپ، قىشتا ياغاچچىلىق قىلىپ يالغۇز ياشاپ كېلىۋاتىمەن. قوغۇن پىشقان مەزگىلدە بىرەر ئاي قاتتىق ئالدىراش بولىمەن. ئىشلىرىمغا يېتىشىپ بولالماي قىينىلىپ كېتىمەن. قارىسام دادا-بالا ئىككىڭلارنىڭ باشقا تۇغقانلىرى يوق ئىكەن. جەمىلە ئۇيەر-بۇيەردە ئىشلەپ ئىككىڭلارنىڭ ئاش-تامىقى، كىيىم-كېچىكى ھەم سىلىنىڭ دورىلىرىنىڭ ھۆددىسىدىن چىقىپ كېلىۋېتىپتۇ. باشقىلارغا ئىشلىمەكمۇ ئاسان ئەمەس، بەلكىم ئۇمۇ جىق جاپا تارتىۋاتقاندۇ.   بوۋاي كۆزلىرىگە ياش ئاپتۇ. -راست دەيسىز ئوغلۇم، ئورۇن تۇتۇپ يېتىپ قېلىپ قىزىم بەك جاپاغا قالدى. ئۇغۇ ھېچقاچان زارلىنىپ باققىنى يوق، لېكىن ھەر قېتىم ئۇنى ئويلىسام بەكلا ئازابلىنىمەن. -شۇڭا سىلىگە بىر ئىشنى مەسلىھەت سالاي دېگەنىدىم. خاتا چۈشىنىپ قالماسلىقلىرىنى ئۆتۈنىمەن. قانداقتۇر جەمىلەنى ھەم چىرايلىق ھەم ياخشى قىز ئىكەن دەپ باشقىچە بىرەر مەقسەتنى كۆڭلۈمگە پۈككىنىم يوق. سەھرادا ئاپتاپ ياخشى. سىلىنىڭ كېسەللىرىنىڭ بالدۇرراق شىپا تېپىشى ئۈچۈن پايدىسى بولارمىكىن دېگەن ئۈمىدتىمەن. ھازىر ماڭا ياردەملىشىدىغان بىر ئادەم لازىم. ھەرگىز سىلەرنى قىينچىلىق تارتىۋېتىپتۇ دەپ ئىچ ئاغرىتىپ ياكى ھېسداشلىق قىلىپ دېمىدىم. مەن بىر ياردەمچىگە ھەقىقەتەن مۇھتاج. دېمەكچى بولغىنىم. جەمىلە ماڭا ئازراق ۋاقىت ياردەملەشسە، ئىش ھەققىنى كۈنلۈك  دېسەڭلا كۈنلۈك، ئايلىق دېسەڭلا ئايلىق بەرسەم بىر تەرەپتىن جەمىلە ماڭا ياردەملىشىپ پۇل تاپسا، يەنە بىر تەرەپتىن سەھرادا سىلىنىڭ سالامەتلىكلىرىمۇ ياخشى بولۇپ قالارمىكىن  دېگەنىدىم. جەمىلەنى ھەرگىز خىجالەت قىلىپ قويمايمەن. ئۆيلىرىم كەڭرى ئۇ بىئارام بولۇپ قالمايدۇ. تاماقنى ئۆزۈم قىلىمەن. ماقۇل كۆرسىلە ئىككىڭلار ئۆيۈمدە بىر ئاي تۇرۇپ كەلگەن بولساڭلا.  بوۋاي كۆزلىرىنى ياشلاپ، سەۋرىدىننىڭ قولىنى چىڭ تۇتۇپ تۇرۇپ شۇنداق جاۋاب بېرىپتۇ. -ئوغلۇم، ئاسماندىن چۈشتىڭىزمۇ بىلمىدىم. تۇيۇقسىز كېلىپ قىزىم ئىككىمىزنىڭ غېمىنى قىلماقچى بولدىڭىز. كۆڭلىڭىزدە غۇم يوقلۇقىنى كۆڭلۈم تۇيۇپ تۇرۇپتۇ. تولىمۇ ئاقكۆڭۈل يىگىت ئىكەنسىز. بىراق مەن بۇ تەلىپىڭىزنى قوبۇل قىلالمايمەن. چۈنكى مەن ئورنىدىن تۇرالمايدىغان كېسەل، ھاجىتىمدىنمۇ ئۆزۈم چىقالماي بويىغا يېتىپ قالغان قىزىمغا ئېغىرىمنى سېلىپ كېلىۋاتقان ئادەممەن. بۇ ھالىم بىلەن سىزنىڭ ئالدىڭىزغا بارسام ئوڭايسىزلىنىمەن. قىزىمنىڭ ئالدىدا بىئارام بولۇۋاتقىنىم يېتەر. سىزنىڭ ئالدىڭىزدىمۇ خىجالەتتە قالغۇم يوق. ياخشى كۆڭلىڭىز ماڭا تېگىل بولدى. ئۆز قېرىندىشىم بولسىمۇ ھەرقانچە دېسە شۇنچىلىك دەر ئىدى. تۇتقىنىڭىز ئالتۇن بولسۇن ئوغلۇم. -تاغا، مەن سىلىنىڭ بالىلىرىدەك ئادەم، مەن دادامنىڭ ھالىدىنمۇ خەۋەر ئېلىپ باققان. سىلىنىڭ ھاللىرىدىنمۇ خەۋەر ئالالايمەن. سىلىنىڭ ئوغۇللىرى يوق ئىكەن. جەمىلەنى دەپ بولسىمۇ ماقۇل دېسىلە. ئاۋال  بىزنىڭ ئۆيگە بارايلى، ئەگەر يەنىلا كۆڭۈللىرى ئەمىن تاپمىسا، ماڭا دېسىلە مەن يەنە ئۆيلىرىگە ئەكىلىپ قويىمەن.  -جېنىم ئوغلۇم، سىز تېخى مېنى ئۆيىڭىزدە تۇرغۇزۇپ، قىزىمغا ئىش تېپىپ بېرىپلا قالماي تېخى مېنىڭ ھالىمدىن خەۋەر ئالماقچىمۇ؟ بولمايدۇ، مەن سىزنى ئاۋارە قىلسام بولمايدۇ.  -ئۇنداق دېمىسىلە تاغا، دادامنىڭ ئورنىدا يېرىم كۆڭلۈمنى تولدۇرۇپ ئولتۇرۇپ بەرسىلە شۇنىڭ ئۆزى مەن ئۈچۈن بەخت. ياردەمچى تاپساممۇ ئۇنىڭغا پۇل بېرىمەن. سىلەرگە بەرسەممۇ ئوخشاشقۇ. سىلى ماڭا ئاۋارىچىلىق تېپىپ بېرىدىغان كىچىك بالا بولمىسىلا. نەچچە ۋاقىتتىن بېرىمۇ جەمىلە سىرتتا ئىشلەپتۇ. ئۆيدە يالغۇز يېتىپتىلا. بىزنىڭ ئۆيگە بارسىلا قوغۇنلۇق ئىشىكىمنىڭ ئالدىدا. جەمىلە  بىردەم-بىردەم ئىشلەپ كىرىپ سىلىگە ھەمراھ بولالايدۇ. مەن ئىشىمنى قىلىۋېرىمەن. سىلى بىلەن پاراڭلىشىپ تۇرىمەن، زېرىكىپ قالمايدىلا. شۇنداق بولغاندا كېسەللىرىمۇ تېز ساقىيىپ كېتىشى مۇمكىن. شۇنداق ئەمەسمۇ؟ ماقۇل دېسىلە، تەلىپىمنى رەت قىلمىسىلا.    بوۋاي سەۋرىدىننىڭ بۇ تاتلىق گەپلىرىنى رەت قىلالماي ئاخىرى: -قىزىم قوشۇلسا باراي-دەپ جاۋاب بېرىپتۇ.  ئۇلار پاراڭلىشىپ ئولتۇرغاندا جەمىلە قايتىپ كەپتۇ. ئۇ ھويلىدىكى ئېشەك ھارۋىسىنى تونۇپ ھەيران قاپتۇ-دە، دەرھال ئۆيگە كىرىپتۇ. جەمىلە دادىسى ئاغرىپ قالغاندىن كىيىن بۈگۈن تۇنجى قېتىم تەييار دەملەنگەن چاي ئىچىشكە مۇيەسسەر بوپتۇ. سەۋرىدىن چاي دەملەپ تەييار قىلىپ جەمىلەنىڭ دادىسىغا چاي ئىچكۈزۈپ ئولتۇرغانىكەن. چايدىن كىيىن سەۋرىدىن خوشلىشىپ قايتىپ كېتىپتۇ. بوۋاي قىزىنى يېنىغا چاقىرىپ ئولتۇرغۇزغاندىن كىيىن سەۋرىدىننىڭ ئېيتقان سۆزلىرىنى يەتكۈزۈپتۇ. جەمىلە سەۋرىدىننىڭ ھەقىقەتەن ئاقكۆڭۈل، ياخشى نىيەتلىك ئادەم ئىكەنلىكىگە شەكسىز ئىشىنىپ تۇرسىمۇ، يات بىرىنىڭ ئۆيىگە بېرىپ، يېتىپ-قوپۇشنى ئويلاپ بىئارام بوپتۇ. بىر ئاي بولسىمۇ مۇقىم ئىش قىلسا دادىسىنىڭ دورىسىنى ئېلىش ئۈچۈن قىينىلىپ قالمايدىغانلىقىغا بولغان ئۈمىد ئۇنى يەنىلا بۇ تەلەپنى قوبۇل قىلىشقا قايىل قىپتۇ ۋە دادىسى خالىسا ئۆزىنىڭمۇ قوشۇلىدىغانلىقىنى ئېيتىپتۇ. ئەتىسى قوغۇن سېتىپ قايتقان سەۋرىدىن بوۋاي بىلەن دېيىشىپ قويغىنى بويىچە ئۆيگە كەپتۇ.  -بىزنىڭ غېمىمىزنى يەپ ئاۋارە بوپسىز ئاكا، لېكىن ئەنسىرەۋاتقىنىم مەن سىز بۇيرۇغان ئىشلارنى لايىقىدا قىلالارمەنمۇ؟ -دەپتۇ جەمىلە. -خاتىرجەم بولۇڭ، سىز قىلالمىغۇدەك ئىش يوق. قېنى ئەمىسە تەييارلىقىمىزنى قىلايلى.- دەپتۇ سەۋرىدىن ئۇلارنى خاتىرجەم قىلىشقا تېرىشىپ.  جەمىلە دادىسى بىلەن ئۆزىنىڭ كىيىم-كېچەكلىرىدىن ئازراق تەييارلاپ، چىنە-قاچا، يوتقان-كۆرپىدىن تارتىپ ئېلىۋالماقچى بوپتۇ. بىراق سەۋرىدىن كىيىم-كېچەكتىن باشقىسىن ئالغىلى قويماپتۇ. جەمىلە نەرسە-كېرەكلىرىنى تەييار قىلغۇچە سەۋرىدىن بىر كۆرپە بىلەن ياستۇقنى ئېلىپ چىقىپ ھارۋىغا ساپتۇ، ئاندىن بوۋاينى ئۇنىمىغىنىغا قويماي كۆتۈرۈپ ئېلىپ چىقىپ، ھارۋىغا ئاۋايلاپ ياتقۇزۇپتۇ. بۇنى كۆرۈپ جەمىلە ھەم خىجالەت بوپتۇ ھەم ناھايىتى سۆيۈنۈپتۇ.  ئۇلار ھارۋىغا ئولتۇرۇپ سەھراغا قاراپ سەپەرگە چىقىپتۇ. ئۇزاقتىن بېرى ئۆيدىن سىرتقا چىقالمىغان بوۋايغا يول بويىدىكى مەنزىرىلەر شۇنچىلىك گۈزەل ۋە جەلب قىلارلىق بىلىنىپتۇ. سالقىن ھاۋا بوۋاينىڭ تېنىگە ھوزۇر ئاتا قىپتۇ.
						</p>
						<h5>3-قىسىم</h5>
					</div>
					
				</div>
				
			</div>
			
		</main>
		<footer>
			<div class="footer-div" style="">
				<div class="footer-div1">
					<ul>
						<li>نەسىيەت</li>
						<li>شىېئر</li>
						<li>ماقالە</li>
						<li>رومان</li>
						<li>نەسىر</li>
						<li>ماقال-تەمسىل</li>
						<li>ھېكىمەت</li>
					</ul>
				</div>
				<div class="footer-div2">
						<img src="../img/gonggonghao erweima.jpg" alt="">
						<p>بۇكورتنى سىكاندىرلاپ بىزنىڭ سالۇنىمىزنى قۇشىۋېلىڭ</p>
						
					</div>
					<div class="footer-div3 pull-right">
						<img src="../img/未标题-2.png" alt="">
						<p >邮箱：2568233710@qq.com<br />1ro_7chm3t06uu@dingtalk.com</p>
						
					</div>
				</div>
			</div>
		</footer>
		<div style="right: 4%; top:80%; position: fixed; ">
			<img class="img-ding" src="../Eibrat/dingbu.gif" alt="" style="display: none;">
		</div>
		<script src="../jquery.js"></script>
		<script src="Roman.js"></script>
		<script>
			var nocapy = document.getElementById('centainer')
			nocapy.onselectstart = function(){
				return false
			}
		</script>
	</body>
</html>