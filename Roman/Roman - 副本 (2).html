<!DOCTYPE html>
<html>
	<head>
		<meta charset="utf-8">
		<link rel="stylesheet" href="../css/gongyou.css">
		<link rel="stylesheet" href="../makal-tamsil/header000.css">
		<link rel="stylesheet" href="../css/home pag.css">
		<link rel="stylesheet" href="../css/foter.css">
		<link rel="stylesheet" href="../ziti.css">
		<link rel="stylesheet" href="Roman1.css">
		<script src="../jquery.js"></script>
		<title>تىرىك كۆمېۋىتىلگەن بوۋاق</title>
	</head>
	<body>
		<div style="right: 4%; top:80%; position: fixed; ">
			<img class="img-ding" src="../Eibrat/dingbu.gif" alt="" style="display: none;">
		</div>
		<header>
			<div id="header">
				<div class="header-div1">
					<figure>
						<img class="logo pull-right" src="../img/LOGO.gif" alt="">
					</figure>
					<p>ھىكايەم ئۇرغۇيچە مەخسۇس توربىكىتى</p>
					
				</div>
			</div>
		</header>
		<main id="centainer">
			<div class="box">
				<div class="in-header">
					<p class="pull-right">
						<a href="">ھازىرقى ئورنىڭز<span>&gt;</span></a>
						<a href="../index.html">باش بەت<span>&gt;</span></a>
						<a style="color: #fff;">رومان</a>
						<!-- <span class="pull-left hekmat" >رومان</span> -->
					</p>
					
				</div>
				<div class="var-div1 pull-left" style="display: ;">
					<div class="timu">
						<p>رومان</p>
					</div>
					<ul>
						<a href="./Roman.html"><li id="box1">ئاشنىدارچىلىق نابۇت قىلغان بەخىتسىز بوۋاق</li></a>
						<a href=""><li id="box1"style="border-left: 5px solid #006ba1; background-color: #c3c3c3;"> تىرىك كۆمېۋىتىلگەن بوۋاق</li></a>
						<a href="./Roman - 副本 (3).html"><li id="box1">بىچارە قىز</li></a>
						<a href="./Roman - 副本 (4).html"><li id="box1">ۋاپادار كېلىن ھازازۇل قېينىئانا</li></a>
						<a href="./Roman - 副本 (5).html"><li id="box1">شاھزادە سەمەندەر ۋە بېشەكشېرىن</li></a>
						<a href="./Roman - 副本 (6).html"><li id="box1" >سەرسان كۆڭۈللەر</li></a>
					</ul>
				</div>
				<div>
					<div id="box" class="shan1" style="display: block;">
						<p>
							تىرىك كۆمېۋىتىلگەن بوۋاق
						</p>
						<p>
							1-قىسم 
						</p>
						<p> 
								كۈن چۈش بولغۇچە كېۋەزلىكنىڭ ئوتىنى يۇلۇپ   ، كېۋەزنىڭ ئىچى بەك دىمىق ، ئىسسىق بولۇپ كەتكەندىلا بەرداشلىق بېرەلمەي…ھەم قورساقلىرى ئېچىپ تارتىشىپ كەتكەن رۇقىيە   ،  ئۆزىدىن تۆت بەش  مېتىر   كەينىدە  كېۋەزنىڭ ئارىسىدا ئوت يۆلىۋاتقان يولدىشى مەمەتكە   ،
								- ھەي… مەمەت…! بولدى قىلىڭە ئەمدى    ، كۈنمۇ بەك ئىسسىپ كەتتى  ،   كۈن دىگەن بۈگۈن بىرلا كۈن بولمىغاندىن  كېيىن… ئەتە- ئۆگۈن ئىككى كۈن يولساق كېۋەزنىمۇ  ئوتاپ بولارمىز…؟ بۇنداق ئاچ قورساق ئىسسىقتا ئىشلەپ يۈرسەك… ئىسسىق ئۆتۈپ قالمىسۇن يەنە…؟  سىز چاققانراق ئوتلارنى تراكتورغا بېسىڭ ، ئۇنىڭغىچە مەن ئىككىمىز ئوتۇنى يۇلغان كېۋەز  سولنى يۇلۇپ قىرنىڭ بېشىغا  ئەچىقىپ  بولىمەن…!دىدى  ،
																ئايالى رۇقىيەنى قاچان مۇشۇنداق ئۆيگە كېتىمىز دەركىن دەپ ئۇنىڭغا    بوينىنى سوزۇپ قاراپ قويۇپ ، يەنە ئۆزى چۈشكەن كېۋەز  سولىدىكى ئوتنى خوش  ياقمىغان ھالدا  يۆلىۋاتقان    مەمەت… ئايال رۇقىيەنىڭ گېپىنى ئاڭلاپ    ، ئالدىراش ئورنىدىن تۇرۇپ يۇلۇپ سولغا تاشلاپ قويغان ئوتلارنى  قۇچاقلاپ كۆتۈرۈپ تراكتورغا بېسىشقا باشلىدى . ئۇلار ئوتنى تراكتورغا  بېسىپ    ئۆيگە قايتىپ كەلگۈچە چىڭقى  چۈش بولۇپ كەتكەن ئىدى .   تراكتور دەرۋازا ئالدىغا كېلىشى ھامان  رۇقىيە  چوققىچە بېسىلغان ئوت ئۈستىدىن سىيرىلىپ چۈشۈپ    دەرۋازىنىڭ كەينىدىكى پىششىق خىشنىڭ ئاستىغا بۇسۇرۇپ قويغان ئاچقۇچنى ئېلىپ دەرۋازىنى ئاچقاچ ئۆز ئۆزىگە غۇدۇراپ   ، 
								
								  -بۇ باھادىر دېگەن ياغاچ قۇلاقنى…  مەكتەپتىن  قويۇپ بەرگەن  ھامان ئۆيگە قايتىپ كەل…! دېسەم تېخىچە يېتىپ كەلمىگەن ئوخشايدۇ . خەپ ، مۇشۇ بالىنى زە ، ئاچ قورساق نەدە يۈرىيدىغاندۇ بۇ ئىسسىقتا…؟  ئۇ شۇنداق دەپ يولدىشى مەمەت تراكتورنى ھويلىغا ئەكىرگىچە  يولنىڭ  ئىككى تەرىپىگە  بويۇنداپ قاراپ قويدى . ئەمما ئىشىك ئالدىدىكى  يولدا    ئوغلى باھادىرنىڭ قارىسىمۇ كۆرۈنمەيتتى   ، مەمەت تراكتورنى پاق-پاقلىتىپ ھويلىغا ئەكىرىپ بولغاندىن كېيىن رۇقىيە دەرۋازىنى يېپىپ قويۇپ    قول يۇيىدىغان چۆگۈنگە    ھويلىنىڭ بىر تەرىپىگە ئۆزلىرى كولاپ بېكىتىۋالغان  باسىدىغان قۇدۇقتىن سۇ چۈشۈرۈپ   ، مۇزدەك سۇدا يۈز قوللىرىنى يۇيغاندىن كېيىن راھەتلىنىپ قالغاندەك بولۇپ ئالدىراش ئاشخانىغا كىرىپ     تاماق ئېتىش ئۈچۈن  خېمىر يۇغۇرۇشقا تۇتۇش قىلدى .  ئۇلار ئەتىگەن سەھەر ئېتىزغا كەتكەنلىكى ئۈچۈن دەرۋازىنىڭ داراقشىپ ئېچىلىپ تراكتورنىڭ پاقاقلاپ كىرگىنىنى ئاڭلىغان ئۆينىڭ كەينى تەرىپىگە  ياساپ قويۇلغان       ياغاچ توساق ئېغىلدىكى   قورسىقى ئېچىپ ئاران بولۇپ قالغان   ، قوي- كالىلار بەس- بەستە مەرىشىپ خۇددى رۇقىيە بىلەن مەمەتنى يەپ قويىدىغاندەك   بولۇپ كەتكەن  ئىدى . ئەمدىلا جاۋۇرغا ئوننى ئېلىپ خېمىر يۇغۇرۇشقا تەمشەلگەن رۇقىيە… تراكتورنى ھويلىغا ئەكىرىپ توختىتىپ قويۇپ سۇپىدا موخۇركا يۆگەپ چېكىپ ئولتۇرغان يولدىشى  مەمەتكە  خاپا بولۇپ   ،
								
																  - ھەي ، مەن دېمىسەممۇ بىرەر قېتىم  ئۆزىڭىز   بىلىپ   ،  ئاۋۇ قۇلاق-مېڭىنى يەپ كېتىۋاتقان ۋالاق  تەككۈرلەرنىڭ ئالدىغا ئوت-  چۆپ  تاشلاپ  زۇۋانىنى   بېسىلدۇرمامسىز دەيمەن…!   قاچانلا بولسا جورىمىسام ئۆزىنىڭ ئىشىنى تېپىپ قىلالمىغان…! دېدى .  مەمەت چېكىۋاتقان تاماكىسىنى   ،  قاتتىق ئىككىنى شوراپ    ھويلىنىڭ ئوتتۇرىدىكى ياغاچ تۈۋرۈككە ھىمىرىپ ئوتىنى ئۆچۈرگەندىن كېيىن     تۆيرۈكنىڭ دەزىگە قىسىپ قويۇپ  ،   تراكتورنىڭ توچىيىدىكى ئوت-چۈپنى تۆمۈر  ئارا بىلەن كۆتۈرۈپ قوي- كالىلارغا ئېلىپ چىقىپ سېلىشقا باشلىدى .  دەل شۇ پەيتتە  ئۇلارنىڭ تام قوشنىسى خېلىل ئاكىلارنىڭ  نەۋرىسى ، فەرۇخ ، دەرۋازىدىن  ئەنسىز توۋلىغىنىچە ھاسىراپ كىرىپ كەلدى   ، 
								
																  - مەمەت ئاتا…! مەمەت  ئاتا…! رۇقىيە ئاچا…!  باھادىر… باھادىر… ئۇ  ئۆستەڭدىكى سۇدا ئېقىپ كەتتى   ،  فەرۇخ  يۈگۈرۈپ ھاسىراپ كەلگەنلىكتىنمۇ     نەپسى سىقىلىپ ئاغزىغا گەپمۇ كەلمەيۋاتاتتى   ، ئاشخانىدا خېمىر يۇغۇرۇپ بولۇپ ئەمدىلا ، كۆكتات ئېرىغداۋاتقان  رۇقىيە… قولىدىكى ئىشنى تاشلاپ ئالدىراش ھويلىغا يۈگۈرۈپ چىقتى .
								
																-  نېمە دەۋاتىسەن  فەرۇخ…! كىم ئۆستەڭندە ئېقىپ كەتتى…؟  ئېنىقراق گەپ قىلغىنە…!  فەرۇخ شۇنداق ئېنىق ، باھادىر ئۆستەڭدە  ئېقىپ كەتتى   دېگەن بولسىمۇ ، رۇقىيە   ئۆز قۇلاقلىرىغا ئىشەنمىگەن ھالدا    فەرۇقتىن قايتىلاپ سوراۋاتاتتى  ، ئۇنىڭغىچە مەمەت  ئۆينىڭ كەينىدىن چىقىپ كەلدى   . دە   ناھايىتى جىددىيلەشكەن ھالدا  ،
								
								 - نەدە…؟ نەدىكى ئۆستەڭدە   ئېقىپ كەتتى…؟   بۇ ئۆستەڭگە ئەزەلدىن ئېقىتىپ كەتكۈدەك سۇ كەلمەيتتىغۇ…؟ دېدى ناھايىتى جىددىيلەشكەن ھالدا  ،
								
																-  شۇ ئەسلى بىز چۆمۈلىۋاتقاندا سۇ ئاز ئىدى ، تۇرۇپلا ئۆستەڭدىكى  سۇ ئۇلۇغداشقا باشلىدى  ، بىز   …بىز سۇنىڭ ئېقىتىپ كېتىشىدىن قورقۇپ ئۆستەڭدىن ئىتتىك چىقىۋالدۇق ، ئەمما باھادىر   ،
								
																- ھەي ، قورقۇنچاقلار…! بۇنچىلىك سۇدىنمۇ قورقۇپ ئۆستەڭدىن چىقىپ كەتكەن بارمۇ…؟ نەرىڭلار ئوغۇل بالا سىلەرنىڭ… دەپ بىر باش چۆكۈرۈپ قوپقۇچە ، سۇ تېخىمۇ ئۇلۇغداپ    باھادىرنى ئېقىتىپ كەتتى . بىز ئۆتسەڭ ياقىلاپ توۋلاپ ئۇنى چىقىرۋېلىشقا خېلى ئۇرۇنغان بولساقمۇ سۇ بەكلا ئۇلۇغلاپ كەتكەنلىكى ئۈچۈن ئامال قىلالماي بۇ يەرگە سىلەرگە خەۋەر قىلغىلى كەلدىم …!  دىدى   ئۆستەڭ بويىدا بولغان ئەھۋاللارنى تەپسىلىي سۆزلەپ   ، ئۇنىڭ گېپى ئاخىرلاشقىچە ، رۇقىيە  ،
								
								  - ۋېي جېنىم بالام باھادىر ، مەن ئەمدى قانداق قىلارمەن…؟ نەچچە  ئۆزىنى  دەرۋازىنىڭ  سىرتىغا ئېتىپ بولغان ئىدى   ، مەمەت ئاكىمۇ رۇقىيەنىڭ كەينىدىن  فەرۇخ  بىلەن بىرگە     ئۆستەڭ تەرەپكە قاراپ يۈگۈرۈشتى   ، 
								
																ئەسلى بۇ ئۆستەڭدە  ئىككى كەنتنىڭ سۈيى ئاقىدىغان بولۇپ ، يۇقارقى كەنتنىڭ نەچچە ۋاقىتتىن بېرى  سۇنى بوغۇپ كېۋەز يەرلىرىنى سۇغۇرۇپ  ئىشلىتىۋاتقان بولغاچقا ئۆستەڭدىكى سۇ ئاز ئىدى ، بۈگۈن يۇقارقى  كەنتنىڭ كېۋەز يەرلىرى سۇغۇرۇلۇپ تۈگىگەنلىكى ئۈچۈن    ئۆستەڭلىكى توساقنى  كۆتۈرۈۋېتىپ ، سۇنىڭ ھەممىسىنى ئاياغ كەنتىگە بەرگەن بولغاچقا ئۆستەڭدىكى سۇ تۇيۇقسىز ئۇلۇغداپ كەتكەن بولۇپ     ئۆستەڭدە سۇ چۆمۈلىۋاتقان باھادىرنى تۇيۇقسىز ئۇلۇغداپ كەتكەن سۇ ئېقىزىپ كەتكەن ئىدى .    مەمەت بىلەن رۇقىيە  فەرۇقنىڭ يول باشلىشى بىلەن  ئۆستەڭ بويىغا يېتىپ كەلگەندە  ، كەڭلىكى  ئۈچ مېتىر  ،  بىر يېرىم مېتىر ئېگىزلىكتىكى ئۆستەڭدە سۇ خۇددى تېشىپ كېتىدىغاندەك ئېقىۋاتقان بولۇپ   ،  ئۇلار يۈگۈرگىنىچە ئۆستەڭنىڭ ئاياغ تەرىپىدىكى جا توساققا قاراپ ماڭدى .  مەمەت ئاكا ئاۋازىنىڭ بولۇشىچە قويىۋېتىپ ئەتراپتىكى كىشىلەردىن ياردەم سورايتتى .
								
								  - ياردەم قىلىڭلار تۇغقانلار…! بالام سۇدا ئېقىپ كەتتى… ياردەم قىلىڭلار قۇتقۇزۇشۇپ بېرىڭلار    ، ئۆتۈنۈپ قالاي…!  ئەمما بۇ تومۇز ئىسسىق ۋاقتى بولغانلىقى    ئۈچۈن . ئۇنىڭ ئۈستىگە چىڭقى چۇش  كىشىلەر  چۈشلۈك تامىقىنى يەپ  بولۇپ   ،  ئۇيقۇغا كەتكەن ۋاقىت بولغاچقا كوچىدا  ئانچە بىر كۆپ ئادەملەر يوق  بولۇپ    ،  ئاندا- ساندا ئۆستەڭ ياقىسىدا  قېرى سۆگەتنىڭ ئاستىدا  ، سەگدەپ ئولتۇرغان ياشقا چوڭلار بار ئىدى   ،  مەمەت بىلەن رۇقىيەنىڭ يىغلاپ نالى قىلغان ھالدا  ، 
								
								 -بالامنى قۇتقۇزۇۋېلىڭلار… ياردەم قىلىڭلار…! دەپ توۋلىغان ئاۋازىنى ئاڭلىغان      كىشىلەر ئۇلارغا قېتىلىپ ئۆستەڭنىڭ ئاياغ تەرىپىدىكى جاغا يۈگۈرۈشتى . ئۇلار بىرەر سائەتتەك يۈگۈرۈپ سۇ ياقىلاپ جانىڭ ئالدىغا كەلگەندە   ،  يىراقتىنلا سۇ يۈزىدە قاپقارا بىر نەرسە كۆرۈندى ئۇلار ئىتتىك كېلىپ    ياغاچ شۇيرۇقلار بىلەن تارتىشتۇرۇپ  بۇ قارا نەرسىنىڭ راستلا باھادىر ئىكەنلىكىنى تونۇپ تارتىپ سۇ يۈزىگە چىقىرىشتى ، ئەمما… تولىمۇ ئەپسۇس ، باھادىر ئاللىبۇرۇن تىنىقتىن قالغان بولۇپ    سۇدا تۇنجۇقۇپ ئۆلۈپ كەتكەن ئىدى .
								
								  ئەسلى باھادىر كۆڭلىكىنى سېلىۋېتىپ ئىشتىنى بىلەن سۇ چۇمۇلگەن بولۇپ  ،   ئۆستەڭگە سۇ ئۇلۇغداپ  كەتكەندە باھادىر ئۆستەڭدىن چىقىشقا تىرىشقان بولسىمۇ   ، ئىشتىنىنىڭ ئىچىگە سۇ قاپلىشىپ تېخىمۇ ئېغىرلاپ كەتكەنلىكى ئۈچۈن ئۆستەڭدىن چىقالماي قالغان ئىدى  ،  رۇقىيە ئۆستەڭنىڭ ئىككى قىرغىدىكى تاشلارغا ئۇرۇلۇپ  ، باش- كۆزلىرى يېرىلىپ يۈز- كۆزلىرى ئىششىپ كۆكىرىپ كەتكەن ئوغلى باھادىرنىڭ ئۈستىگە ئۆزىنى تاشلاپ ئوغلىنى قۇچاقلاپ  نالى قىلىپ  يىغلاشقا باشلىدى .
								
																-   ئاھ… باغرىم بالام…! يۈرۈكۈم بالام…!  ئۆيۈمنىڭ نۇرلۇق چىرىقى بالام… سەنسىز بىز قانداق ياشايمىز بالام… ؟ بىزنى ئىچ ئاغرىقىڭدا ، ئازاب تارتىپ ، ساراڭ بولسۇن دېدىڭمۇ بالام…!  رۇقىيەنىڭ نالى- زارىسىغا ، ئەتراپىغا  ئولاشقانلار بەرداشلىق بېرەلمەي كۆز يېشى قىلىشىپ    رۇقىيەگە سەۋرە تىللىدى .   مەمەت ئوغلىنى قۇچاقلاپ كۆتۈرۈپ ئۆيىگە ئېلىپ ماڭدى . مەمەتكە خۇددى ئوغلى باھادىرنى چىڭ قۇچاقلاپ  مۇزلاپ كەتكەن تېلىنى ئېللىتسە   ، خۇددى تىرىلىپ قالىدىغاندەك تۇيۇلۇپ تۇراتتى   ،   بىردەمنىڭ ئىچىدە مەمەت بىلەن رۇقىيەنىڭ ئۇرۇق- تۇغقان ، ئاتا- ئانىسى قولۇم-قوشنا    ئەل- جامائەت يىغىلىشىپ    ئۇلارغا سەۋر تىلىگەندىن ، كېيىن ، ھاۋانىڭ ئىسسىقلىقىنى ئېيتىپ    باھادىرنىڭ مېيىتىنى تېزرەك يەرلىككە قويۇۋېتىشنى مەسلىھەتلەشتى   ،  ئەمما ، رۇقىيە يىغلاپ ئوغلىنى يەرلىكىگە قويۇشقا قەتىي قوشۇلمايۋاتاتتى  ،            - نېمە دەۋاتىسىلەر… ساراڭ بولدۇڭلارمۇ ؟ مېنىڭ ئوغلۇم ھايات…! ئۆلمىگەن بالىنى كۆمۈۋەتكەن نەدە بار ؟ مېنىڭ بالام سەل تۇرۇپ ئويغىنىدۇ… ئۇنداق قىلماڭلار…؟ ماڭا ئۇنداق باغرى تاشلىق قىلماڭلار سىلەردىن ئۆتۈنۈپ قالاي…!  ئوغلۇمنى سىلەرگە كۆمگىلى قويمايمەن… 
								
								
								
								قولۇم- قوشنا ئۇرۇق- تۇغقانلار رۇقىيەنىڭ ھازىرقى ھېسسىياتنى   چۈشىنىپ يەتكەن بولسىمۇ    يەنىلا باھادىرنىڭ جەسىتىنى يەرلىككە قويمىسا بولمايتتى ، چۈنكى ھازىر  يەتتىنچى ئاي ۋاقىتلار  بولغانلىقى ئۈچۈن    دەرھال يەرلىككە قويۇۋەتمىسە ئىككى سائەتكە  قالمايلا   جەسەت  سېسىپ كېتىشى مۇمكىن ئىدى .   شۇڭلاشقا ، رۇقىيەنىڭ نالى-زار قىلىپ يىغلاشلىرىغا قويماي   ،  باھادىرنى يەرلىكىگە قويىۋەتتى   ،  باھادىرنىڭ جەسىتىنى يەرلىكىگە قويىۋېتىپ  كەچكىچە مەمەت بىلەن رۇقىيەگە  ھەمراھ بولغان ، ئۇرۇق- تۇغقان قولۇم-قوشنىلار   ئۇلاردىن ئەھۋال سوراپ ئەتىسى يەنە قايتىدىن كىرىدىغانلىقىنى ئېيتىپ ئۆيلىرىگە قايتىشتى   ،  رۇقىيە توختىماي يىغلاپ مەيدىسىگە مۇشلاپ ئاھ ئۇرۇپ ئولتۇراتتى   ،   يولدىشى مەمەتنىڭ ئەھۋالى ، ئوندىن بەتتەر بولۇپ ئىچىگە تىنىپ ، ئۈنسىز ياش تۆكۈپ     ئولتۇرسىمۇ…ئايالى رۇقىيەنىڭ ئازابىنى  تېخىمۇ كۈچەيتىۋېتىشنى خالىماي ئۇنىڭغا تەسەللىي بېرىپ   ، 
								
																	- جېنىم خوتۇن بولدى قىلىڭلار…! ئۆلگەننىڭ كەينىدىن تەڭ ئۆلگىلى بولمايدىكەن  ، مەنمۇ شۇنداق بەك ئازابلىنىپ كېتىۋاتىمەن   ،  سىلەر بۇنداق يىغلاۋېرىپ تۈگىشىپ كەتسەڭلار ، مەن قانداق قىلىمەن… ؟ دېدى ئايالى رۇقىيەگە يېلىنىپ   ،  ئەمما ، رۇقىيە بولسا   ، 
								
																- سىزدىن ئۆتۈنۈپ قالاي مەمەت…! مېنى بالامنىڭ ، تۇپراق بېشىغا ئېلىپ بارغان بولسىڭىز…!  ماڭا ئوغلۇم باھادىر ھاياتتەكلا بىلىنىۋاتىدۇ…؟  ئادەتتە باشقا كىشىلەرمۇ سۇدا ئاققان ئادەم ئۇنداق ئوڭاي ئۆلۈپ كەتمەيدۇ  ، ئاغزى بۇرنىغا سۇ كىرىپ تۇنجۇقۇپ قالغان بىلەن  بىرە كۈندىن كېيىن  ھوشىغا كېلىپ تىرىلىپ قالىدۇ  دېيىشىدىكەن…سىزدىن ئۆتۈنۈپ قالاي ، ئاخىرقى ئىلتىماسىم مېنى ئوغلۇمنىڭ تۇپراق بېشىغا ئاپارغان بولسىڭىز…؟ ئالىم-ھادىس  ئوغلۇم تېخى ئۆلۈپ كەتمىگەن بولۇپ   ،  ھوشىغا كېلىپ قالسا  …  قاراڭغۇ گۆرنىڭ ئىچىدە قورقۇپ كەتمىسۇن…! ھېچ بولمىسا مەن بېرىپ ، ئوغلۇمنىڭ قەبرىسىنىڭ ئىچىدە   ، بىرەر  شەپە بارمۇ-يوقمۇ شۇنى ئاڭلاپ كۆڭلۈمنى تەسكىن تاپتۇرۇپ كېلەي…!دىدى  ،  ئەسلى مەمەتمۇ ئوغلى باھادىرنى ئۆلۈپ كەتتى دېگەن بىلەن كۆڭلىنىڭ بىر يېرىدە ئوغلىنىڭ ھايات بولۇپ قېلىشىنى  ، ئايالى  رۇقىيە ئېيتقاندەك    ،  تۇيۇقسىز  مۆجىزى كۆرۈلۈپ قېلىشىنى  ، ئوغلى باھادىرنىڭ ھايات   بۇلۇشىنى  ئويلاۋاتاتتى   ، شۇڭلاشقا ئانچە بىر ئىككىلەنمەيلا قول ئېلېكتىرنى ئېلىپ ئايالى رۇقىيە بىلەن ئوغۇلنىڭ تۇپراق بېشىغا قاراپ ماڭدى 
	
						</p>
						<p>
							2-قىسم 
						</p>
						<p>
									ئۇلار قەبرىستانلىققا كېلىپ قاتار- قاتار    قەبرىلەرنىڭ     بىر يېنىدىكى كىچىكرەك يېڭىلا قوپۇرۇلغان قەبرىنىڭ ئالدىغا كەلدى   ،  رۇقىيە قەبرىگە قۇلىقىنى چاپلاپ بىردەم تىڭشىغاندىن كېيىن  قەبرە ئىچىدە  ھېچ بىر شەپە    يوقلىقىنى ھېس قىلىپ  ، ئوغلىنىڭ قەبرىسىگە  چاپلىنىپ بوقۇلداپ يىغلاپ    كەتتى . مەمەتمۇ قەبرىنىڭ كېسەك بىلەن قوپۇرۇپ توپا يۆلىگەن ئالدى تەرەپكە كېلىپ ، خۇددى ئايالى رۇقىيە ئوغلىنى ھايات دەپ گۇمان قىلغاندەك ، ئۇمۇ كۆڭۈلدىكى گۇمانىنى ئەمەلىيلەشتۈرۈش ئۈچۈن ئۇ يەرگە بېرىپ قەبرە ، ئىچىگە زەڭ سېلىپ ئاڭلاپ باقتى ، ئەمما ھېچقانداق شەپە يوق   ،   ئامالسىز    ئايالى رۇقىيە  قەبرە ئۈستىگە چاپلىشىپ  يىغلاپ ياتقان  جايغا  كېلىپ ئۇنى ئاستا تارتىپ   ، 
								
										- قوپۇڭلار خوتۇن…! بولدى ئەمدى   ،  ھاياتلىق ئوغلىمىزنى بىزگە  شۇنچىلىك بالا بولۇشنى نېسىپ قىلغان ئوخشايدۇ…؟    بولدى خوتۇن تولا بۇنداق يىغلاۋەرسەڭلار بالىغا ياخشى بولمايدۇ… بالىنىڭ ياتقان جايلىرىدىن قىزىل گۈل ئۇنسۇن…! تۇرۇڭلار قايتىپ كېتەيلى   دېدى . ئەمما رۇقىيە خۇددى قەبرىگە چاپلاپ قويغاندەك ئاجرىغىلى ئۇنىماي ياتاتتى   ،  ۋە مەمەتكە     
								
										 - سىزدىن ئۆتۈنۈپ قالاي مەمەت… بەرى-بىر بۇ يەرگە كەلگەندىن كېيىن   ،  مۇشۇ يەردە بىر كېچە ئوغلۇمغا ھەمراھ بولۇپ ياتقىلى قويۇڭ… ئوغلۇم قاراڭغۇلۇقتىن يالغۇزلۇقتىن بەكلا قورقاتتى…؟  شۇنىڭ ئۈچۈن مەن بۇ يەردە بىر كېچە ھەمراھ بولاي…! دىدى  ،  مەمەت بۇ ھالدا ئايالى رۇقىيەنى ئوغلى باھادىرنىڭ تۇپراق ، بېشىدىن ئېلىپ كېتىشكە كۆزى يەتمەي ئامالسىز ماقۇللۇق بىلدۈردى   ،  ۋە ئۇمۇ ئوغلىنىڭ قەبرىسىگە چاپلىشىپ يېتىپ بىردەمدىلا كۆزى ئۇيقۇغا كەتتى .   ئەمما ، رۇقىيە  پۈتۈن دىققىتىنى  قەبرە ئىچىدىن   بىرەر  شەپە چىقىپ قالىدىغاندەك دىققەت بىلەن تىڭشاپ    قەبرە ئىچىدىكى ئوغلى باھادىر بىلەن مۇڭدىشىپ ياتاتتى   ، 
								
										  ئەسلى مەمەت بىلەن رۇقىيە  قوشنا مەھەلىلەردىن    بولۇپ       چوڭلارنىڭ     تېپىشتۇرۇشى بىلەن توي قىلىپ    ناھايىتى بەختلىك ئۆتۈپ كېلىۋاتقان ئىدى   ،  ئۇلار توي قىلىپ   تۆت يىل    بولغۇچە بالىلىق بولماي مەمەتنىڭ ئاتا- ئانىسىنىڭ بەكلا ئىچىنى پۇشۇرۋەتكەن بولۇپ ئاخىرى ئۇلارغا يەرلىك ھەر خىل سەۋەبلەرنى قىلىپ   ، دوختۇرغا كۆرسىتىپ داۋالىتىپ يۈرۈپ    رۇقىيە ئاخىرى ھامىلدار بولۇپ     ئۈچ ئايلىق بولغاندا بويىدىن ئاجراپ كەتتى   ،  بۇنىڭغا مەمەتنىڭ ئاتا-ئانىسىلا ئەمەس ، مەمەت بىلەن رۇقىيەنىڭمۇ بەكلا ئىچى ئاچچىق بولۇپ قايغۇردى  ، ئۇزاققا قالماي رۇقىيەنىڭ يەنە بويىدا قالدى ، ئەمما ، بالىغا ئىككى ئايلىق بولغاندا يەنە ئادەت خاراكتېرلىك بويىدىن ئاجرا بولۇپ  ، بۇ بالىسىمۇ بويىدىن ئاجراپ  كەتتى   ،  بۇنىڭ بىلەن مەمەتنىڭ ئاپىسى بەكلا خاپا بولۇپ ئوغلى مەمەتكە رۇقىيەنى قويۇپ بېرىۋېتىشنى ئېيتقان بولسىمۇ ، مەمەت رۇقىيە بىلەن بەكلا ئىناق- ئىجىل ياخشى ئۆتكەنلىكى ئۈچۈن تاش چىشلەپ جىم تۇرۇۋېلىپ ئاتا- ئانىسىنىڭ    پىكىرگە قوشۇلمىغان ئىدى ، ئاخىرى رۇقىيە يەنە ھامىلدار بولدى ، ئەمما ئىككى قېتىم بويىدىن ئاجراپ كەتكەنلىكى ئۈچۈن  ، ئۇنىڭ ھامىلدار بولۇشىغا  مەمەتنىڭ ئاتا- ئانىلىرى ۋە مەمەت ئانچە بىر خوش بولۇپمۇ كەتمىدى   .  ئەمما   رۇقىيەنىڭ قورسىقىدىكى بۇ قېتىمقى ھامىلە    توققۇز ئاي بولغىچە     تەۋرەپ كەتمەي ئامان ئېسەن ناھايىتى چىرايلىق بۈدۈرۇغقىنە بىر ئوغۇل تۇغدى    ،  بۇنىڭدىن ناھايىتى خوش  بولۇپ كەتكەن مەمەتنىڭ ئاتىسى   ،  بۇ ئارزۇلۇق نەۋرىسىگە  چوڭ بوۋىسىنىڭ ئىسمىنى  باھادىر دەپ قويغان ئىدى   ،  شۇنىڭدىن كېيىن رۇقىيە يەنە بىرنى تۇغۇۋېلىش ئۈچۈن خېلى سەۋەب قىلغان بولسىمۇ ، ئەمما قايتا ھامىلدار بولمىدى   ،    مەمەت بىلەن رۇقىيە قايتا بالىلىق بولالمىغاندىن كېيىن   ، ئوغلى باھادىرنى خۇددى كۆزنىڭ قارچۇغىسىدەك ئاسراپ   ، كۆزنىڭ ئىچىگە قاراپ  مانا باھادىر توققۇز ياشقا كىرگەن ۋاقتىدا    مەمەت بىلەن رۇقىيەنى دەرت- ئازابتا قويۇپ سۇدا ئېقىپ ئۆلۈپ كەتكەن ئىدى . رۇقىيە مۇشۇلارنى ئويلاپ    ئۆزىنىڭ بۇ دۇنيادا قايتا بالىلىق بولالمايدىغانلىقىغا ئېچىنىپ  ئىچى ئاچچىق بولۇپ باشقىدىن  يىغلاشقا باشلىدى    ، 
								
										   تۇيۇقسىز   قەبرىستانلىقنىڭ نېرىقى تەرىپىدىن قول چىرىغىنىڭ يورۇقى  بىلەن ئىككى ئادەمنىڭ ئاياغ تىۋىشى ئاڭلىنىشقا باشلىدى   ،  نۇربىيە بىردىنلا تېنى جۇغۇلداپ  ،
								
									- ئالۋاستىغا ئۇچراپ قالدىممۇ نېمە…؟ ياكى كۆزۈمگە شۇنداق كۆرۈنىۋاتامدۇ…؟ دەپ كۆزىنى ئۇۋلىۋېتىپ يەنە بىر قارىدى . ئۇنىڭغىچە   ئېلېكتىر سالمىسىمۇ ئېنىق كۆرۈنگۈدەك سۈتتەك ئايدىڭدا ئىككى دانە قارا گەۋدە  رۇقىيەدىن يىگىرمە مېتىر نېرىسىدىلا    بىر قەبرىنىڭ ئالدىغا كېلىپ    بىر ئىشلارنى قىلىشقا باشلىدى   ، ئۇ ئىككى قارا گەۋدىنىڭ بىرسىنىڭ قولىدا  كۆتۈرۈۋالغان بىر نەرسە بار بولۇپ  ئۇلار ئىككى تەرەپكە ئەنسىز قاراپ قويۇپ قەبرىنىڭ تاش ئۆيىگە سەكرەپ چۈشۈپ    قەبرىنىڭ ئىشىكىنى قوپۇرغان كېسەكنى بۇزۇپ  ئېچىشقا باشلىدى .  
								
										بىردىنلا رۇقىيەنى قورقۇنچ بېسىپ خىلمۇ-خىل خىياللار كاللىسىنى چىرمىۋالدى   ،  ئۇ ئۆز- ئۆزىگە پىچىرلاپ سوئال قويۇشقا باشلىدى .
								
										-    بۇ زادى نېمە ئادەملەردۇ… ؟  مېيىتنى يەرلىككە قويغىلى كەلسە… كۈندۈزى قويمامدۇ…؟ كېچىدە ئوغرىلىقچە نېمە ئىش قىلىپ يۈرۈيدىغاندۇ…؟ ياكى بۇلار كېپەن ئوغرىلىرى بولغۇيمىدى… ؟ كېپەن ئوغرىسىمىكىن دېسە… بۇ قەبرىستانلىقتا ياكى بىر   ئالتۇن-كۈمۈش مال-دۇنيا  ، بايلىق بولمىسا…؟ بۇ ئادەملەر زادى نېمە ئادەملەردۇ قەبرىگە نېمىنى ئەكىلىپ كۆمگەندۇ…؟   رۇقىيە شۇلارنى ئويلاپ ئاستا ئۆمىلەپ    ئىككى رەت قەبرىدىن ئۆتۈپ   ، ئۇ كىشىلەر كولاپ ئاغزىنى ئاچقان  قەبرىگە يېقىنلاشتى .   بۇ ۋاقتىدا تاش ئۆيدە ئىشىنى ، تۈگەتكەن ، ئۇ ئىككى ئەر ئۆمىلەپ    ئۈستىگە چىققاندىن كېيىن بىرسى غۇدۇراپ   ، 
								
										 - ھەي ، ئەخمەت ، نېمە قىلغىنىڭ بۇ…؟  مېنى ئالداپ شۇنداقمۇ ئېغىر  ۋىجدان جازاسىغا  پاتقۇزامسەن…؟   ئەسلى كۆمۈپ بىشىقتۇرىدىغان بىر نەرسە بار ، دېگەن ئىدىڭ…؟ ئەمما ئۇنى تېخى يېڭىلا تۇغۇلغان …  لېكىن    دەل شۇ پەيتتە  ئەخمەت ئىسىملىك  يەنە بىر ئەر ، ئۇ ئەرنىڭ ئاغزىنى ئېتىپ  گېپىنى داۋاملاشتۇرغىلى قويمىدى   ، ۋە ئۇنىڭغا كايىپ تۇرۇپ   ، 
								
										- ھەي ، سەن ئەزەلدىن بۇنداق ئىشلارنىڭ     ئاتامانى  ئىدىڭغۇ…؟  قاچاندىن بېرى ۋىجدانىڭ كۆيىدىغان   ، ئازابلىنىدىغان بولۇپ قالدىڭ  …؟  ئىشنى تۈگىتىپ قايتىپ بېرىپ پۇلنى ئالساقلا بولمىدىمۇ…؟ دېيىشكىنىمىز بويىچە ساڭا ئوتتۇز پىرسەنتنى بەرسەملا ، ھەر ئىككىمىز ئۆز  يولىمىزغا  ماڭىمىز… ئىش تامام ۋەسسالام…! دىدى  ،  ئەمما ، باياتىن ئاغرىنىپ سۆزلىگەن ئەر   ،
								
										  - نېمە دەۋاتىسەن ئەخمەت…؟ مېنى ساراڭ كۆرۈپ قالدىڭمۇ…؟  مۇشۇنداق مەسۇلىيىتى ئېغىر جىنايەتكە سۆرەپ كىرىپ   ،  خەقتىن ئالغان پۇلنىڭ  ماڭا ئاران  ئوتتۇز پىرسەنتىنى   بېرىپ ئىڭگىكىمنى قوشتۇراي دەمسەن…!دىدى  ،
								
								
								
								
								
								
								
								 
								
										   رۇقىيە بۇ ئىككى يۈچۈن ئەرنىڭ زادى نېمە توغرۇلۇق تالاش- تارتىش قىلىۋاتقانلىقىنى ئېنىق ئاڭلاش ئۈچۈن  نەپەسمۇ ئالماي قوللىرىنى چىشلىگەن ھالدا ئۇلارنىڭ گەپلىرىنى دىققەت بىلەن ئاڭلاۋاتاتتى  ،
								
										  - ساڭا ساراڭ بولىدىغان ئادەم يوق ، ئەگەر ماڭىمۇ ئەللىك پىرسەنتىنى بەرمەيدىغان بولساڭ…؟ بولدى…  جامائەت خەۋپسىزلىك ئىدارىسىغا بېرىپ ساقچى خادىملىرىغا  ئۆزۈمنى مەلۇم قىلىپلا جىنايىتىمنى يېنىكلىتىمەن…! ھامىنى بىر كۈنى پاش بولۇپ قالسا…كاللا كېتىدىغان ئىش بۇ…؟ دىدى  ، 
								
									  ئەخمەت ئىسىملىك   ئادەم سەل خاپا بولغان ھالدا  ، 
								
									  -نېمانداق نەپسىڭ يامان نېمە سەن… ؟ ئەسلى سەن بىلەن ئوتتۇز پىرسەنتىنى بېرىدىغاننى دېيىشكەن تۇرساق…؟ تۇرۇپلا ئىش تۈگىگەندە  ، كۆتۈڭنى ئېلىپ يۈزۈڭگە يامىدىڭغۇ…؟ بولدى… بولدى…! سەن بىلەن تالىشىپ ئولتۇرماي…! ئەللىك پىرسەنتىنى ئالساڭ  ئالمامسەن…؟ مۇشۇنداق يۈزسىزلىك قىلىدىغان بولساڭ… ياغاچ قازاندا بىر قېتىملا ئاش پىشىپ قالىدۇ…؟ تولا گەپنى ئۇلغاتماي ، تېز بولە…؟يەنە  بىردەم تۇرساق تاڭ سۈزۈلۈپ قالىدۇ   ،  شۇنىڭغا  ئەتىلەردىن بۇ يەرگە كەلگەن كىشىلەر  قەبرىنىڭ ئېچىلغانلىقىنى بىلىپ قالماسلىقى  ئۈچۈن    ، ئاۋۇ يەردىن كونا قەبرە توپىسىنى ئەكىلىپ يۆلەپ قويايلى   ،  ئۇلار شۇنداق دەپ نېرىسىدىن كونا قەبرە توپىسىنى قەبرىنىڭ ئالدىغا تاشلاشقا باشلىدى   ، 
								
										-   ھەي ، بولدى بولدى… كىم ئۇ يەرلەرگە دىققەت قىلىپ يۈرۈيدۇ…؟   ئەسلى مەھەللىمىزدىكى قەبرىستانلىققا كۆمگەن بولساق ، بۇنچىلىك ھەرەج تارتىپ كەتمىگەن بولاتتۇق .  ھەممىسى    ھەجەر دېگەن   شۇ خوتۇننىڭ پەتىۋاسى بولمامدۇ  ،
								
									   -  مەھەللىنىڭ سىرتىغا ئېلىپ چىقىپ   باشقا مەھەللىنىڭ قەبرىستانلىقىغا  كۆمۈپ  كۆزدىن يوقىتىڭلار   …! بولمىسا ئەتراپتىكى كىشىلەر  گۇمان قىلىپ قالىدۇ  ، دەپ…!  ئادەمگە بىر مۇنچە ئاۋارىچىلىق تېپىپ   ، تىز بۇلە… تاڭ يورۇپ قالغۇچە  قايتايلى…!  ئۇلار شۇنداق دەپ ئالدى كەينىگە قارىشىپ ئاستا ، ئۇ قەبرىنىڭ ئالدىدىن يىراقلاشتى   ،  رۇقىيە ئۇلار ئۇزاپ كەتكەندىن كېيىنلا ئالدىراش باھادىرنىڭ قەبرىسىنىڭ قېشىغا بېرىپ تېخىچە ئۇخلاپ ياتقان مەمەتنى    ئويغىتىپ   ، 
								
										- ھەي ، مەمەت ، تېز كۆزىڭىزنى ئېچىڭە…!  باياتىن غەلىتە ئىشلارغا ئۇچرىدىم…؟ دەپ كۆزى بىلەن كۆرۈپ  ، قولىغا بىلەن ئاڭلىغان گەپلەرنى مەمەتكە ئېيتىپ بەردى . ۋە ئۇنى باياتىن ئىككى ئەر كىشى كولاپ ئىچىگە بىر نەرسە كۆمگەن قەبرىنىڭ ئالدىغا ئېلىپ كەلدى   ،  مەمەت  ئۇ يەرگە كېلىپ   ،  بىردىنلا تېنى شۈركەنگەندەك بولۇپ ئايالى  رۇقىيەگە   ، 
								
										   - بولدى قىلغىنە خوتۇن…! نەدە يوق ئىشقا ئارىلىشىدىكەنسەن…؟ ئەمدى مۇشۇ يەردە قەبرە كولاپ يۈرۈيمىزمۇ…؟ جۈرە ، بۇ  كىچىدە جىن- ئالۋاستىدەك قىلىپ يۈرمەي…ئۆيگە قايتىپ كېتەيلى   دىدى  ،  رۇقىيەمۇ ھەرقانچە قەبرىنىڭ ئاغزىنى ئېچىپ ئىچىگە ئۇلارنىڭ زادى نېمە كۆمگەنلىكىنى بىلىپ بېقىشقا قىزىققان بولسىمۇ ، يولدىشى مەمەتنىڭ گېپىگە قارشىلىق قىلالماي ئامالسىز ئۇ يەردىن  ئۇزاپ مېڭىشقا تەمشەلدى ، ئەمما شۇ  پەيتتە تۇيۇقسىز خۇددى يەر تېگىدىن چىققاندەك بىر بوۋاق بالىنىڭ يىغىلغان ئاۋازى ئاڭلىنىشقا باشلىدى . رۇقىيە ماڭغان قەدەملىرىنى چېپىتە توختىتىپ   ، بوۋاق بالىنىڭ يىغا ئاۋازىنىڭ زادى نەدىن كېلىۋاتقانلىقىنى جەزىملەشتۈرۈش ئۈچۈن  ئەتراپقا زەڭ سېلىپ ئاڭلاشقا باشلىدى .
								
										 ئايالنى بۇ قەبرىلەر ئارىسىدا مۈدىرلىپ  يىقىلىپ كەتمىسۇن دەپ يۆلەپ كېتىۋاتقان  مەمەت… رۇقىيەنىڭ بىردىنلا جايىدا جىممىدە تۇرۇپ قالغىنىغا قاراپ ئەجەبلەنگەن ھالدا   ، 
								
										- مېڭىڭلا خوتۇن…! يەنە نېمە بولدى  ساڭا…؟  مېنىمۇ ئۆزۈڭنىمۇ ئۇنداق تەتۈر قىينىمىغىن بولامدۇ…؟  دېدى   ، رۇقىيە بىردىنلا  مەمەتنىڭ پېشىنى تارتىپ   ،
								
									 - توختاڭە مەمەت…! سىز ھېچقانداق بىر ئاۋازنى  ئاڭلىمىدىڭىزمۇ…؟ بوۋاق بالىنىڭ يىغا ئاۋازى ئاڭلىنىۋاتىدۇ…! دېدى ، ئەمما مەمەت راستلا باياتىنقى ئاۋازغا دىققەت قىلمىغان ئىدى ، ئۇ ئىرەڭسىزلىك بىلەن   ،
								
									   - ۋاي…خوتۇن ، سىنىڭ   نېرۋاڭ بەك چارچاپ  كەتكەچكە    ساڭا شۇنداق ئاڭلانغان بولۇشى مۇمكىن دېدى ، ئەمما تۇيۇقسىز باياتىنقى بوۋاق بالىنىڭ  يىغا ئاۋاز كۈچىيىشكە باشلىدى ، بۇ قېتىم مەمەتمۇ ئاڭلىغان ئىدى   ، ئۇ رۇقىيەگە قىلغان گېپىنى داۋاملاشتۇرالماي چېپپىدە جايىدا توختاپ قالدى . بۇ يىغا  ئاۋازى  باشقا يەردىن ئەمەس ، باياتىن ئۇلار گۇمان قىلىپ  بارغان قەبرە تەرەپتىن ئاڭلىنىۋاتقان ئىدى . ئۇلار ئىتتىك يۈگۈرگەندەك ، ئۇ قەبرىنىڭ قېشىغا كەلدى  ، بوۋاق بالىنىڭ  يىغا ئاۋازى  تېخىمۇ ئېنىق ئاڭلىنىشقا باشلىدى   ، مەمەت ئۆزلىرىنىڭ گۇمانىنى جەزىملەشتۈرۈش ئۈچۈن ئۇ قەبرىنىڭ تاش ئۆي تەرىپىگە سەكرەپ چۈشۈپ    كېسەك بىلەن قوپۇرۇپ قويغان   ئىشىكىگە يېقىن كەلدى . ئەمدى قەبرە ئىچىدىن راستلا بىر بوۋاق بالىنىڭ قىرقىراپ يىغىلغان ئاۋازى ئاڭلىنىشقا باشلىدى . 
								
								
								
									-ۋاي ئانامەي، خۇتۇن، بۇ  بوۋاقنىڭ يىغا ئاۋازى راستىنلا بۇ قەبرە ئىچىدىن چىقىۋاتىدۇ !
									
									 دېدى مەمەت تولىمۇ جىددىيلەشكەن ھالدا ئايالى رۇقىيەگە قاراپ 
							</p>
							<p>
									3-قىسم 
							</p>
							<p>
								مەمەت بىلەن رۇقىيە ئىككىلەنمەيلا قەبرىنىڭ ئالدىدىكى توپىلارنى قوللىرى بىلەن تاتلاپ ئالدىغا تارتىپ ھېلىقى ئىككى ئادەم يېڭىلا قىرلاپ قوپۇرۇپ قويغان    كېسەكلەرنى  بۇزۇپ چۈشۈرۈشكە   باشلىدى   ، قەبرىنىڭ ئاغزى ئېچىلغاندا رۇقىيە قورقماستىن قولىدىكى ئېلېكتىرنى قەبرە ئىچىگە سالغان ئىدى ، راستلا بىر سېۋەتكە سېلىپ ئۈستىگە ئەدىيال يېپىپ قويغان يېڭىلا زاكىلانغان بىر بوۋاق    قەبرە ئىچىدە سېۋەت بىلەن تۇراتتى . بۇ ۋاقىتتا  بوۋاق بالىنىڭ يىغا ئاۋازى بارغانچە پەسىيىپ  يىغىدىن توختاپ قالدى   ، رۇقىيە تېخىمۇ جىددىيلىشىپ    ئالدىراپ قەبرىنىڭ ئىشىگىدىكى توپىلارنى تاتلاپ كېسەكنى بۇزۇپ ئالغۇچە تىرنىقىنىڭ تۈۋىلىرى   يېرىلىپ  قان چىقىپ كەتتى    ئاخىرى قەبرىنىڭ ئاغزىنى ئېچىپ مەمەت ئىتتىك ئۆمىلەپ كىرىپ سېۋەتتىكى بالىنى ئېلىپ چىقتى   ،
								
										مەمەت جىددىيلەشكەن ھالدا دەرھال بۇ ئىشنى كەنت كومىتېتىغا   دوكلات قىلىپ ، جامائەت خەۋپسىزلىك ئىدارىسىدىكى ، ساقچى خادىملارغا مەلۇم قىلىشنى ئويلىدى   ، ئەمما ، رۇقىيە بوۋاقنى باغرىغا چىڭ بېسىپ  بۇ يېڭىلا دۇنياغا كۆز ئاچقان بوۋاقنىڭ مۇزلاپ كەتكەن تەنلىرىنى ئىسسىتىپ تۇرۇپ يولدىشى مەمەتكە .
								
										 -   ئۇنداق ئەخمەقلىق  قىلماڭ مەمەت   ، بۇ بوۋاقنى قەبرىگە كۆمۈپ قايتىپ كەتكەن ئادەملەرنىڭ   قايسى كەنتتىن كەلگەن ئادەم ئىكەنلىكىنى بىلمىسىڭىز…؟ بىرسىنىڭ ئىسمىنىڭ ئەخمەت ئىكەنلىكىنىلا بىلدۇق…؟ مەھەللىلەردە  ئەخمەت ئىسىملىك ئادەم ئازمۇ…؟ بىزنىڭ بىر كوچىدىلا تۆت دانە ئەخمەت بار…؟  شۇنداق تۇرۇقلۇق دېلو مەلۇم قىلىپ بالىنى تاپشۇرۇپ بەرسەك…   بوۋاقنى قەبرىگە تىرىك  كۈمگەن ، ئۇ ئەخمەت ئىسىملىك ئادەم قېلىپىدىن چىققان ھايۋانلارنى     تېپىپ قانۇننىڭ  جازاسىغا ئۇچرىسىغۇ ياخشى بولىدۇ ، ئەمما بىزدە   ئۇ جىنايەتچىلەرنىڭ بىرسىنىڭ ئىسمى ئەخمەت ئىكەنلىكىدىن باشقا   دەلىل- ئىسپات بولمىسا…؟ ئۇلارنى تاپالمىساق بىكاردىنلا ئۆزىمىز گۇمانلىق بولۇپ قالمايمىزمۇ…؟ بالىنى تاپشۇرۇپ بەرگەن بىلەن   بۇ بالىنىڭ   كىمنىڭ بالىسى ئىكەنلىكىنى بىلگىلى بولمىسا…؟   شۇڭلاشقا بۇ بىزگە ھاياتلىقنىڭ ئوغلىمىز باھادىرنىڭ ئورنىغا بەرگەن سوۋغىسى…! سىزدىن ئۆتۈنۈپ قالاي… تېز بولۇڭ…! قەبرىنىڭ ئاغزىنى بۇرۇنقىدەك ، ئېتىپ قويۇڭ    ، بالا بەكلا ھالسىزلىنىپ كېتىپتۇ  ، بالىنى ئۆيگە ئېلىپ بېرىپ ئەھۋالغا قاراپ دوختۇرخانىغا ئاپارمىساق بولمايدۇ…؟ دېدى   . مەمەت بىردەم ئويلىنىپ كېتىپ   ، ئايالى رۇقىيەنىڭ گېپىنىڭ توغرىلىقىنى ھېس قىلىپ   ، يەنە ئالدىراپ قەبرىنىڭ ئاغزىنى بۇرۇنقىدەك قوپۇرۇپ   ، توپىنى ئىتتىرىپ قويۇپ     ئۇ چايدىن يىراقلاشتى . رۇقىيە    ، مەمەت ئەر خوتۇن قەبرىستانلىقتىن  ئۆيگە قايتىپ كەلگەندە  سۈبھى يورۇپ تاڭ ئېتىشقا باشلىغان ئىدى .   رۇقىيە ئۆيگە كىرىپلا  يوتقاننى تاشلاپ بالىنى يوتقاننىڭ ئىچىگە چۆمكەپ ئورىدى   ،  بالىنىڭ بەدىنىگە ئازراق ئىسسىق ئۆتۈپ   سەل جان كىرگەندەك بولدى دە ، بىردىنلا ئىڭراپ  … يۆگەپ قويغان زاكىنىڭ ئىككى تەرىپىنى يالاشقا باشلىدى   ، رۇقىيە بوۋاقنىڭ قورسىقى ئېچىپ كەتكەنلىكىنى ھېس قىلىپ يولدىشى مەمەتكە   ، 
								
										  - تېز ئېغىلغا كىرىپ  ، ئۆچكىنى ئازراق سېغىپ چىقىڭ…! دېدى . ئەمما ، مەمەت ئايالىنىڭ گېپىگە    سەن بولۇپ   ، 
								
									  -نېمە دەۋاتىسىلەر خوتۇن…!  ئۆچكىنىڭ بالىلىرىنى ئايرىمىغان تۇرساق…؟ قانداق سۈت چىقىدۇ… بۇ ۋاقىتقىچە بالىلىرى ئېمىپ سۆزمۇ خالتىسى قىلىپ قويغان  بولغىيتتى…؟  دېدى . رۇقىيە بىردىنلا خاپا بولۇپ   ، 
								
										 - ھەي ، نېمە دەۋاتىسىز…؟ سېغىپ باقسىڭىز ھېچ بولمىسا بىر قوۋۇز سۈت چىقىپ قالار…؟  ئورنىڭىزدىن تەۋرىمەي تۇرۇپ سۈت چىقمايدىغانلىقىنى قانداق بىلىسىز…؟ دېدى سەل خاپا بولۇپ تۇرۇپ   ، مەمەت  ئىتتىك ئورنىدىن تۇرۇپ ئېغىلغا كىرىپ بىر مۇنچە ھەرەج تارتىپ يۈرۈپ ، ئىش قىلىپ ئەللىك گىرامدەك سۈت سېغىپ قايتىپ كىردى .     رۇقىيە سۈتنى ئىسسىق پېتى قوشۇق بىلەن بوۋاقنىڭ ئاغزىغا قويۇشقا باشلىدى   ، بوۋاق لەۋلىرىنى يالاپ  ئاغزىغا قوشۇق بىلەن قويغان سۈتنى يۇتۇشقا باشلىدى   ،  بالا قورسىقىغا ئازراق سۈت ئىچكەندىن كېيىن بىردىنلا   يېنىك ئەسنەپ ئۇيقۇغا كەتتى   ،  بۇ ۋاقىتتا ئاللىبۇرۇن تاڭ يورۇپ كەتكەن   بولۇپ   ، مەمەت قوي-كالىلارغا تۈنۈگۈن كېۋەزلىكتىن ئېلىپ كەلگەن ئوت- چۆپنى سېلىشقا باشلىدى  ، تۇيۇقسىز رۇقىيە مەمەتنى چاقىرىپ   ، 
								
										- تېز بولۇڭ مەمەت تراكتوردىكى ئوتنى تېز سىيرىپ چۈشۈرۈۋېتىڭ…! بالىنى دوختۇرغا ئېلىپ بارمىساق بولمايدۇ… بوۋاق   بەكلا ئوت كاۋاپ بولۇپ قىزىپ كېتىپتۇ…! دېدى  ، مەمەت قىلىۋاتقان ئىشىنى تاشلاپ ئىتتىك رۇقىيەنىڭ قېشىغا كېلىپ ئۇنىڭ بىلەن بىرگە ئۆيگە كىرىپ يوتقانغا چۆمكەپ يۆگەپ قويغان بوۋاقنىڭ پىشانىسىغا ئاستا   قولىنى ئېلىپ بېرىپ ، ئۇمۇ چۆچۈپ كەتتى  ، چۈنكى  بالا ئوت كاۋاپ بولۇپ قىزىپ كەتكەن ئىدى . مەمەت ئالدىراش تراكتوردىكى ئوتلارنى سىيرىۋېتىپ   ، تراكتورنى ئوت ئالدۇرۇپ ئىچىگە بىر پارچە كىگىز بىلەن كۆرپىنى سالغاندىن كېيىن رۇقىيە بوۋاق بىلەن تراكتورغا چىقىپ ئولتۇردى ئۇلار ئالدىراش ناھىيلىك دوختۇرخانىغا يۈرۈپ كەتتى . 
								
								ھۆرمەتلىك ئەسەر ئاڭلىغۇچى ئوقۇرمەن دوستلار…!
								
								دۇنيادا  ھەر قانداق بىر ئانا ئۆز باغرىنى يېرى چىققان يۈرەك پارىسىنى قەبرىگە تىرىك كۆمدۈرۋتىشنى ئەمەس ھەتتا  بىرەر سائەتمۇ بالىسىدىن   ئايرىلىپ قېلىشنى ھەم مۇنداقلا تاشلاپ قويۇشنى خالىمايدۇ.؛ 
								
								بۇ ئىنقلا زىيانكەشلىككە ئۇچرىغان بىر بەخىتىسز بوۋاق.  ھەر نىمە بولسا بۇ بوۋاق بۇ ياخشى نىيەتلىك كىشىلەرگە ئۇچرىدى. 
								
								ئۇنداقتا بۇ قەبرىگە  تىرىك پېتى كۆمۈۋېتىلگەن بوۋاق زادى كىم…؟ نېمە سەۋەبتىن ئەمدىلا يورۇق  دۇنياغا  كۆز ئاچقان بۇ بوۋاق  قەۋىرگە   ، تىرىك كۆمۈۋېتىلىدۇ…؟ بۇ زادى كىمنىڭ بالىسى ؟  
								
								ئەمدى بىز بوۋاقنىڭ كىلىپ چىقىشى ئۈستىدە توختىلىپ ئۆتەيلى 
							
							       مەتقاسىم ئاكا…ئاتا مىراس دېھقانلاردىن بولۇپ   ،  ئەۋلادمۇ ئەۋلاد بوز يەر ئېچىپ دېھقانچىلىق قىلىپ كەلگەن كىشىلەر ئىدى .   زىرائەتلەرگە ھەر خىل تەبىئىي ئاپەتلەر تېگىپ ، ھەر خىل زىيانداش ھاشاراتلەر بېسىپ كەتكەندىمۇ   ،  قىلچە ھودۇقۇپ قالماي باشقا كىشىلەر تېرىغان زىرائەتلىرى ھاشاراتنىڭ ھە تەبىئىي ئاپەتنىڭ زىيىنىدا ۋەيران بولۇپ ، دېھقانچىلىق قىلىشتىن ۋاز كېچىپ يەرلىرىنى باشقىلارغا كۆتۈرە بەرگەن ۋاقتىدىمۇ مەتقاسىم ئاكا دېھقانچىلىقتىن ۋاز كەچمەي  ،  باشقىلار تېرىماي تاشلىۋەتكەن يەرلەرنىمۇ   يەر ئىگىلىرىگە مۇۋاپىق ھەق تۆلەپ   يەرلىرىنى كۆتۈرە ئېلىپ  دېھقانچىلىقنى داۋاملاشتۇرۇپ كەلگەن ئىدى .   مەتقاسىم ئاكىنىڭ ئۈچ ئوغلى بار ، بولۇپ    بۇ بىر ئۆمۈر يەرگە ئاشىق بولۇپ ئۆتكەن بوۋاي ئوغۇللىرىدىن بەكمۇ پەخىرلىنەتتى ، شۇڭلاشقا ئۇلارنى توي قىلىپ  ئوغۇل نەۋرە كۆرۈشنى بەكلا ئارزۇ قىلاتتى   ،  ئەمما ، قېرىشقاندەك چوڭ ئوغلى مەتنىياز  زۆھرە بىلەن توي قىلىپ ئون يىل ئىچىدە   زۆھرە ئارقا- ئارقىدىن  قاتىرىسىغا    تۆت قىز تۇغۇپ بەردى   ،  مەتقاسىم ئاكىنىڭ چوڭ ئوغلى  مەتنىيازدىن ئوغۇل نەۋرە كۆرۈش ئۈمىدى كۆپۈككە ئايلىنىپ ئۇنىڭدىن ئۈمىدنى  ئۈزۈپ   ، بارلىق ئۈمىدىنى ئىككىنچى ئوغلى  سېتنىيازغا  باغلىغان  ئىدى  ،  ئەمما    سېتنىيازنى توي قىلىپ ئۈچ يىلغىچە ھېچ بىر ئايالى   ھەجەر    قورساق كۆتۈرىدىغاندەك ، قىلمايتتى  ، مەتقاسىم ئاكا ، بۇ كېلىنىگە  قاچانلا  قارىسا… تايغاندەك ، ئورۇق تۈپتۈز يۈرگىنى- يۈرگەن ئىدى . ئىككىنچى كېلىنى ھەجەرنىىڭ    ھامىلدار بولۇپ قورساق كۆتۈرۈشىنى  تولا ماراپ ئىچى سىقىلغان مەتقاسىم ئاكا…ئايالى ھاۋاخانغا   ، 
							
							        - ھەي… سەن زادى قانداق قېيىنانا…؟ قېيىنانا بولغاندىن كېيىن ئاۋۇ كېلىنىڭگە بىر سەۋەب قىلىپ باقساڭ بولمامدۇ…؟  ئوغلىمىزنى توي قىلغىلى ئۈچ يىلدىن ئاشتى…! تېخىچە كېلىن بالا  ھامىلدار بولايمۇ دېمەيۋاتىدۇ   ، ياكى دوختۇرغا ئېلىپ بارامسەن…؟   ئانا بولغاندىن كېيىن بىر سەۋەبىنى قىلىپ باقمامسەن…؟   دەپ ئايالىغا كايىپلا كەتتى   ،    ئېرىنىڭ ھەيدەكچىلىكى بىلەن بىر كۈنى ھاۋاخان كېلىنى ھەجەرگە  ، 
							
							          -   كېلىن بالا ئوغلۇم سېتنىياز بىلەن توي قىلغىنىڭلارغىمۇ سىلەرگە   ئۈچ يىل بولۇپ قالدى .  سىلەرنىڭ زادى نېمە ئويلاۋاتقىنىڭلارنى بىلمىدىم   ، قارىسام ھېچ بىر ھامىلدار بولىدىغاندەك تۇرمايسىز…؟ ياكى كېچىكىپ بالىلىق بولۇشنى ئويلاۋاتامسىلەر…؟ ھەر قانچە كېچىكىپ بالىلىق بولۇشنى ئويلىسىڭىزمۇ توي قىلغىلى  ئۈچ يىل بولغاندىن  كىيىن   ئەمدى بالىلىق بولساڭلارمۇ بولاتتى   ، ئەتراپىڭلاردىكى سىلەر بىلەن تەڭ توي قىلغان ھەمدە سىلەرنىڭ كەينىڭلاردىن توي قىلغان ، تەڭتۇش ئەل- ئاغىنەڭلەرنىڭ ھەممىسى بالىلىق بولۇپ ، قۇچىقىدا كۆتۈرۈپ يۈرۈيدۇ…! ۋە  بەزىلىرىنىڭ قوللىرىدىن يېتىلگۈدەك بولۇپ كەتتى   ،  ئەتراپىڭلاردىكى ئەل- ئاغىنەڭلەرگە  ، دوستلىرىڭلارنىڭ   بالىلىرىنى كۆتۈرۈپ يېتىلەپ يۈرگەن ھالىتىگە  قاراپمۇ  سىلەرنىڭمۇ بالىلىق بولۇشنى ئويلاپ  ئىچىڭلار سىقىلمىدىمۇ…؟    ئەتە ۋاقتىڭىزنى ئاجراتسىڭىز  ، مەن سىزنى دوختۇرغا بىرگە ئېلىپ باراي ئۆزىڭىزنى بىر تەكشۈرتۈپ بېقىڭ…! دېدى .   ھەجەر قېيىنانىسىنىڭ ئالدىدا ئارتۇقچە گەپ قىلالماي لىۋىنى چىشلەپ يەرگە قاراپ ماقۇللۇق بىلدۈرۈپ جىم تۇردى   ،  ئەتىسى ناشتا قىلىپ بولغاندىن كېيىن ھاۋاخان يولدىشى مەتقاسىمنىڭ     ئالدىرىتىشى بىلەن    كېلىنى ھەجەرنى ئېلىپ ناھىيلىك دوختۇرخانىغا يۈرۈپ كەتتى . ئۆچرەت كېلىپ تەكشۈرۈش ئۈچۈن ھەجەرنى   ئاياللار بۆلۈمىنىڭ ئىچىدىكى تەكشۈرۈش ئۆيىگە ئەكىرىپ كەتتى ھاۋاخان كارىدوردا   ،  كېلىننى ساقلاپ ئولتۇرۇپ ئىچى سىقىلغاندەك بولۇپ دوختۇرخانىنىڭ ئالدىغا چىقىپ گۈللۈكتە سەگدەپ ئولتۇرماقچى بولدى .
							
							          ھەجەر  تەكشۈرۈشنى ئاخىرلاشتۇرۇپ  دوختۇر يېزىپ بەرگەن تەكشۈرۈش  نەتىجىسىنى  ئېلىپ كارىدورغا چىققاندا قېيىنانىسى ھاۋاخاننى    ئولتۇرغان جايدا يوقلىقىنى كۆرۈپ   ،   ئۇيان-بۇيان قاراپ ھاۋاخاننى كۆرمىگەندىن كېيىن دوختۇرخانا ئالدىغا قاراپ ماڭدى  ، دەل شۇ پەيتتە    قۇچىقىدا بىر ياشلارغا كىرىپ قالغان   يۈزلىرى ئاپپاق  ، كۆزلىرى  قوي كۆزلۈك  ، ناھايىتى ئوماق چىرايلىق  ئوغۇل بوۋاق كۆتۈرىۋالغان     ھەجەر بىلەن تەڭ دېمەتلىك   ،  ئەمما گىرىم دېگەننى كۆتۈرە ئالغاندەك قىلىۋالغان  ، ھەم  كىيىمنىمۇ شۇنداق مودا كىيىنگەن بىر چوكان    ئۇنىڭ ئالدىغا ئۇچراپ سەل ھەيران بولغان ھالدا   ، 
							
							         - ھەي… ھەجەرمۇ  سەن…؟  تىنچلىقمۇ ئادىشىم…قانداق  ئەھۋالىڭ  ياخشى تۇردۇڭمۇ  ، ئۆي ئىچى تىنچلىقتۇ…؟  نېمە… بىرەرسى ئاغرىپ قالمىغاندۇ…؟ بۇ يەرگە نېمىشقا كەلدىڭ… ؟ دەپ سوئال دېگەننى ياغدۇرىۋەتتى . ھەجەر ئالدىدىكى ئايالنى دەماللىققا ئېسىگە ئالالمىغاندەك تېڭىرقاپ تۇرۇپ كەتكەندىن كېيىن   ، 
							
							         - ۋاي… سەن زۆھرەمۇ جېنىم ئادىشىم…! نېمانداق ئۆزگىرىپ كەتتىڭ… ؟   ئۈچ يىل كۆرمىسەم باشقىچىلا چىرايلىق بولۇپ    كۈزنىڭ يېغىنى  يېگۈدەك بولۇپ كېتىپسەنغۇ…؟ راستلا تونۇماپتىمەن جۇمۇ سېنى…؟ بۇ ئوماق قوزام سېنىڭ ئوغلۇڭ ئوخشىمامدۇ…؟  دېدى سەل ئىچى ئاچچىق بولغاندەك بالىنىڭ چىرايلىقلىقىغا قاراپ   ، 
							
							            - شۇ…چوڭ باي زەردار ئائىلىگە توي قىلىپلا بىزدەك دوستلىرىڭنى ئېسىڭدىن چىقىرىپلا قويدۇڭ ئەمەسمۇ…؟  شۇنداق ، بۇ مېنىڭ ئوغلۇم ئىسمى قەيسەر   ،  تۈنۈگۈن كەچتىن ئازراق يۆتىلىپ قالغان ئىدى ، شۇنىڭغا ئەنسىرەپ دوختۇرغا ئېلىپ كەلگەن ئىدىم…!  ھە راست ، تېخى سوئالىمغا جاۋاب بەرمىدىڭغۇ…؟ سەن نېمىش قىلىپ يۈرۈيسەن دوختۇرخانىدا…؟   بالاڭنى ئۆيدە قويۇپ كەلگەنمىدىڭ…؟ ھە… راست ، بالاڭ قىزمۇ- ئوغۇلمۇ…؟    ھەجەر  بۇ زۆھرە دېگەن ساۋاقدىشى ھەم دوستىنىڭ گېپىدىن لەۋلىرىنى چىشلەپ بېشىنى تۆۋەن سالدى . ۋە ئاۋازىنى ئۆزى ئاڭلىغۇدەكلا تۆۋەن قىلىپ   ، 
							
							       - نەدىكى بالا ئىكەن ، ئۇ…؟     مەن تېخى بالىلىق بولمىدىم…!  شۇنىڭغا قېيىناتا-قېيىنانامنىڭ ئىچى بەك سىقىلىپ ، بۈگۈن دوختۇرخانىغا  تەكشۈرتكىلى كەلگەن ئىدۇق… تەكشۈرتۈپ چىقسام… قېيىنانام كۆرۈنمەيدۇ ، شۇڭلاشقا دوختۇرخانىنىڭ ئالدىغا قاراپ ماڭغان ئىدىم…!  ماقۇل ئاداش ، كېيىن كۆرۈشەرمىز… ئۇ شۇنداق دەپ  ئالدىراش  دوختۇرخانىنىڭ سىرتىغا قاراپ ماڭدى   ،  ئەمما ، زۆھرە ئۇنىڭ قولىنى تۇتىۋېلىپ   ، 
							
							        - توختىغىنە  ئاداش…!  قېيىناناڭ دېگەن خوتۇنچۇ…كىچىك بالا بولمىغاندىن كېيىن   ، يۈتۈپ كەتمەيدۇ…؟  ھە ، قانداق بولدى…؟ تەكشۈرۈش نەتىجىسى قانداق چىقتى… ؟  دىدى    ،
							
							       ھەجەر سەل ئۈمىدكە تولغان تەلەپپۇزدا كۈلۈمسىرەپ تۇرۇپ   ، 
							
							       - دوختۇر ناھايىتى ئەستايىدىل تەكشۈرۈپ ، مەندە ھېچقانداق مەسىلە يوقلىقىنى ئىسپاتلىدى . شۇ…! بىز پەيتنى ياخشى تاللىيالمىغان ئوخشايمىز…؟ دېدى پىخىلداپ كۈلۈپ   تۇرۇپ . ئەمما ، زۆھرە ھەجەرنىڭ گېپىگە ئۇنى زاڭلىق قىلغاندەك قاراپ قويۇپ
						</p>
						<p>
							4-قىسم 
						</p>
						<p>
							-  يولدىشىڭچۇ…ئەزەلدىن بالىلىق بولالمايدۇ…! راستىنى ئېيتسام… بۇرۇن سېنىڭ يايلاقتا نەچچە يۈزلەپ  قوي- كالىلىرى    ،  ئادەتتىكى شورلۇق يېرىدىن ، ئالتۇن كان چىققاندەك   نېفىت    چىقىپ   ، باي بولۇپ تىقىلىپ كەتكەن . مۇشۇنداق باي  ،  زەردار  ئائىلىگە كېلىن  بولۇپ    كىرگىنىڭگە…تويۇڭدا قىلغان ئۇلارنىڭ ھەشەمەتچىلىكىگە قاراپ ، ساڭا ھەسەت قىلىپ ئىچىلىرىم ئاچچىق بولۇپ كەتكەن ئىدى . تويۇڭدىن كېيىن نەچچە كۈنگىچە، 
							
							
							
							     -  مەنمۇ مۇشۇنداق پۇلدار ئائىلىگە ياتلىق بولسام… ئەزەلدىن بار- يوقنىڭ  ، پۇلنىڭ غېمىنى قىلماي… ئالمەن دېگەننى ئېلىپ  ، كىيىمەن  دېگەننى كىيىپ  ، كەڭ ئۆتاشا خانىشلاردەك ياشىسام  نېمە بولارئىدى  …؟ مېنىڭمۇ مۇشۇ ھەجەردىن نەرىم كەم…؟ دەپ بەكلا ئاچچىق يۇتۇپ ئۆيدىكى سادىقنىڭ چىرايىغىمۇ تۈزۈك قارىماي يۈرگەن ئىدىم      ،  سادىق توي قىلىپ ئۇزاققا بارمايلا سېنىڭ تويۇڭغا قاتنىشىپ قايتىپ كېلىپ ئۆزگىرىپ ئۇنىڭغا قاپاق تۇرۇپ يۈرگىنىمدىن ئىچى سىقىلىپ  بىر كۈنى مەندىن نېمە ئىش بولغانلىقىنى سورىغان ئىدى  . ئاچچىقىمدا   ، 
							
							          - ھەي ، مۇھەببەتلەشتىم…ئۆزۈم ئەپلەشتىم…! دەپ ساڭا تەگكۈچە  ، مەنمۇ ئاشۇ  سېتنىيازدەك بىرەر ئەرنى تېپىپ تەگكەن بولسام… بۇنداق يوقسۇزچىلىقنى تارتىپ يۈرمەيتتىم…؟  دېگەن ئىدىم ،    سادىق مەنسىتمىگەندەك چىرايلىرىنى پۈرۈشتۈرۈپ كۈلۈپ كېتىپ   ، 
							
							        - ساڭا پۇل   ، مال- دۇنيا بولسىلا خۇشال ئۆتەلەمسەن…؟  شۇنىڭغا قانائەت ھاسىل قىلامسەن…؟ ئۇنداق بولسا بېرىپ ئاشۇنداق ئۇرۇقى پۇچەك   ، كارغا كەلمەيدىغان  ، پۇلدار ئەرنى تېپىپ تەگمەمسەن…؟ دېمەسمۇ  ، ئاچچىقىمدا يېرىلغۇدەك بولۇپ .
							
							       - ئۆزۈڭنىڭ پۇل تاپالمايدىغان   بىر يارىماس  نامراتلىقىڭنى  ، قاراپ تۇرۇپ ئۇنىڭدا يوق ئەيىبلەر بىلەن ئەيىبلەپ  يىپىۋاتامسەن…؟ دېسەم   ، 
							
							       - بىلسەم-بىلمىسەم دوستۇڭ ھەجەرنىڭ ئاشۇ زەردار بايۋەچچە سېتنىياز بىلەن توي قىلغىنىغا   ، ئۇنىڭ بايلىقىغا ئىچىڭ ئاچچىق بولۇپ مۇشۇنداق دەۋاتىسەنغۇ دەيمەن …؟  دوستۇڭ ھەجەر چۇ سېتنىياز بىلەن توي قىلىپ ناھايىتى باياشات تۇرمۇشتا ئۆتتۈم دېگەن بىلەن   ،  ئۇنىڭدىن كۆڭلى سۇ ئىچمەيدۇ…! ھەم بالىلىقمۇ بولالمايدۇ بىلىپ قوي… دېدى .
							
							
							
							ھۆرمەتلىك ئەسەر ئاڭلىغۇچى ئوقۇرمەن دوستلار…!   زۆھرەنىڭ يولدىشى سادىق ، نېمە مەقسەتتە ھەجەرنىڭ ، بالىلىق بولالمايدىغانلىقىنى شۇنچە كەسكىن قىلىپ ئايالى زۆھرەگە ئېيتىدۇ…؟  ھەجەر راستلا باي ئائىلىگە توي قىلىپ كىرگەن بىلەن يولدىشى سېتىنىيازدىن بالىلىق بولالماسمۇ…؟  ھەجەرىنىڭ تۇرمۇشى بىلەن قەبرىگە تىرىك كۆمۈۋېتىلگەن بوۋاقنىڭ زادى نېمە مۇناسىۋىتى بار…؟ 
							
							
							 
							
							         ھەجەر  دوستى زۆھرەنىڭ گېپىلىرىنى ئاڭلاپ ئاغزى ئېچىلغان ھالدا ھاڭۋېقىپ تۇرۇپلا قالغان ئىدى ،
							
							       زۆھرە يەنە گېپىنى داۋاملاشتۇرۇپ   ، 
							
							        -   ھەي… سادىق ، ھەرقانچە بولسا يانپىشىڭىزغا ئۇرۇپلا گەپ تاپما …؟  ئەسلى سىلەر ئەرلەرغۇ ئۆزۈڭلاردىن ئېشىپ چۈشىدىغانلارنى كۆرسەڭلار مۇشۇنداق چىدىيالماي    ھەر قىسمى قاملاشمىغان گەپلەر بىلەن ئەيىبلەپ باقىسىلەر…؟ دېدىم ، ئەمما ئۇ ئۆزىنىڭ گېپىدە چىڭ تۇرۇپ   ، 
							
							      - ئاۋۋال گېپىمنىڭ ئاخىرىغىچە ئاڭلاپ باقمامسەن…؟  شۇڭلاشقا سىلەر ئاياللارنىڭ مۇشۇنداق ئالدىراقسانلىقىڭلاردىن  ،« خوتۇن كىشىنىڭ چېچى ئۇزۇن ئەقلى قىسقا» دەيدىكەن ، نېمانداق ئۆپكىسى يوق خوتۇن سەن…؟  مەن ئاساسسىز يانپىشىمغا ئۇرۇپلا گەپ قىلمىدىم…؟ ئەمەلىي ئەھۋالنى ، مەن ئۆزۈم بىلگەچكە سېتنىياز دوختۇرخانىدا تەكشۈرتكەن دىئاگنوز قەغىزىنى ئۆز كۆزۈم بىلەن كۆرگەچكە   بۇ گەپلەرنى ساڭا قىلىۋاتىمەن…!  ئەسلى بۇنداق گەپلەرنى ھېچكىمگە دېمەسلىككە  ، ئېغىزىمدىن چىقارماسلىققا سېتنىيازغا ۋەدە بەرگەن ئىدىم ، ئەمما سەن خوتۇن…خەققە ھەۋەس قىلىپ مېنى كۆزۈڭگە ئىلمىغانلىقىڭ ئۈچۈن   ئاچچىقىمدا ئېغىزىمدىن چىقىپ كەتتى ، ئەمما سەن ھېچكىمگە ئېيتقىچە بولما  بۇ گەپلەرنى…؟  
							
							         -  سېتنىيازنىڭ ئاتىسى  ، مەتقاسىم زەردارنىڭ    ھەر يىلى ئەتىياز پەسلىدە ، نۇرغۇن ئىشلەمچىلەرنى ياللاپ دېھقانچىلىق ئىشلىرىغا سالىدىغانلىقىنى ، سەنمۇ ئوبدان بىلىسەن…؟  بۇنىڭدىن بەش يىل ئىلگىرى   ئەتىياز پەسلىغۇ دەيمەن   ، مەتقاسىم سەردارلارنىڭ كېۋەز ئېتىزدا يەر تۈزلەپ  ئىشلەۋاتقان ئىدۇق   ،   سىتنىياز بىزگە چۈشلۈك  تاماق  ئېلىپ كېلىپتىكەن    بىز ئۇلارنىڭ ئېتىزدا ئىشلەۋاتقان ئىشلەمچىلەر  چۈشلۈك تاماققا ئولتۇرۇپ غىزالىنىۋاتقان ئىدۇق ، سېتنىياز    تۇيۇقسىزلا ،بىز    سايىسىدا ئولتۇرۇپ تاماق   يەۋاتقان قېرى ئۈجمە دەرىخىنىڭ ئۈستىدە قۇشقاچ ئۇۋىسىنىڭ بارلىقىنى كۆرۈپ    ،  بىردىنلا شوخلۇقى تۇتۇپ    ئۈجمە دەرىخىگە يامىشىپ چىقىشقا باشلىدى   ،  بىز ئۇنىڭغا ئاگاھلاندۇرۇش بېرىپ .
							
							        - ھەي ، بەگزادە ، شوخلۇق قىلما ، يېشىڭ ئون ئالتىدىن ئاشقان تۇرۇپمۇ… نېمانداق كىچىك بالىدەك قىلىقنى قىلىپ يۈرۈيسەن… ؟ دەپ ئۇنىڭغا ئاگاھلاندۇرۇش بەرگەن بولساقمۇ ، تېخىمۇ پوچىلىق قىلىپ ئۈجمە دەرىخىنىڭ ئۈستىگە يامىشىپ چىقىپ   ، قۇشقاچ بالىلىرىنىڭ ئۇۋىسىدىكى بالىسىنى ئەمدى ئېلىشىغا ، تۇيۇقسىز  خۇددى بىرسى ئىتتىرىۋەتكەندەك  
							
							     - ۋايجان…! دېگىنىچە  ئۈجمە دەرىخىدىن پەسكە يىقىلىپ چۈشتى  ،  ئەمما ، سىدنىياز يېقىلىپ چۈشكەن ئۈژمە دەرىخىنىڭ شېخى ئانچە  ئېگىز بولمىسىمۇ ، لېكىن    ئۈژمە دەرىخىنىڭ ئاستىدا  نەچچە كۈن ئىلگىرى چىققان قاتتىق بوراندا   سۇنۇپ كەتكەن  بىر قېرى ئۈژمە دەرىخىنىڭ قۇرۇق  ياغىچى تۇرۇپتىكەن   ، سىېتنىياز ئۇدۇل ئاشۇ ياغاچنىڭ ئۈستىگە مىنگىشىپ چۈشمەسمۇ…؟  ئۇ چۈشكەن يېرىدىلا چاتىرىقىنى چاڭگاللاپ ئېڭىراپ  ئاۋازىمۇ  چىقماي قالدى ، بىز دەرھال قولىمىزدىكى تاماق يەۋاتقان قاچىلىرىمىزنى جايىغا قويۇپلا يۈگۈرۈشۈپ ئۇنىڭ يېنىغا باردۇق  ،  مەن ئۇنى يۆلەپ ئولتۇرغۇزۇپ   ، 
							
							       - باياتىنلا ئۈژمە  دەرىخىگە چىقما…! قۇشقاچ بالىلىرىغا چېقىلساڭ بولمايدۇ… دەپ شۇنچە ئەسكەرتسەك گېپىمىزنى ئاڭلىمىدىڭ ، مانا ئەمدى نېمە بولدى…؟  دەرھال مەتقاسىم بايغا خەۋەر قىلىپ   ، سېنى دوختۇرغا ئېلىپ بارايلى    ،  دېيىشتۇق ، ئەمما سېتنىياز بىردەم چاتىقىنى تۇتۇپ ئىڭراپ ئولتۇرۇپ كەتكەندىن كېيىن   ، 
							
							        - بولدى بۇ گەپنى ئاتامغا دەپ يۈرمەڭلار…؟ ئاتام ئاڭلىسا بەكلا خاپا بولىدۇ…! ئەزەلدىن مېنى،
							
							     - بىر ئوغۇل بالىدەك  قىلىقلارنى قىلىپ باقساڭ بولمامدۇ…؟  چوپ-چوڭ ئوغۇل بالا بولغاندىن كېيىن     ئۆزۈڭگە مۇناسىپ  ئىشلارنى  قىلىپ يۈر ، قاچانلا قارىسا كىچىك بالىنىڭ ئويۇنىنى ئويناپ يۈرگەن…؟ دەپ بەكلا خاپا بولاتتى، ئەمدى بۇ قىلىقىمنى ئاڭلاپ قالسا تېخىمۇ مېنى تىللاپ كېتىدۇ…؟  شۇڭلاشقا ھازىر ئاغرىق پەسىيىپ قالدى   ، ھەممە ئىشنى شوخلۇق قىلىپ ئۆزۈم قىلغاندىن كېيىن« ئۆزۈم تاپقان بالاغا ، نەگە باراي دەۋاغا   » دېگەندەك ئاستا ئۆيگە كېتىۋالاي…! تامىقىڭلارنى تېزراق يەپ… قاچا-قومۇشنى يىغىپ بېرىڭلار دېگىنىچە   ،  ئېشەك ھارۋىنىڭ ئىچىگە چىقىپ يېتىۋالدى  ، بىزمۇ ، بۇ ئاۋارىچىلىققا چېتىلىپ قېلىشتىن قورقۇپ   ، 
							
							     -بوپتىلا ئۆزى بىلەر…! دېگىنىمىزچە ئالدىراپ تامىقىمىزنى يەپ  ، قاچا-قومۇشلارنى تەلەڭگىگە بېسىپ ، داستىخان بىلەن ئەكىلىپ ھارۋىغا سېلىپ ئۆيىگە يولغا سېلىپ قويدۇق…!  تۆت بەش كۈن ئۆتكەندە ئاپتاپتا تولا ئىشلەپ كەتكەنلىكتىن شۇنداقمۇ گەجگەمگە قىچىشقاق  ، تەمرەتكە پەيدا بولۇپ قالدى  . شۇنى داۋالىتىش ئۈچۈن    ناھىيلىك دوختۇرخانىنىڭ  تاشقى كېسەللەر بۆلۈمىگە كۆرۈنگىلى كىرگەن ئىدىم…تۇيۇقسىز ئۇ يەردە سېتنىياز ئۇچراپ قالدى .   دەرھال ئۆتكەنكى قېتىم ئۈجمە دەرىخىدىن يىقىلىپ چۈشكەن ئىش ئېسىمگە كېلىپ   ئۇنىڭدىن  ،
							
							       - ھە ، سېتنىياز نوچى…! قارىغاندا ، ئۆتكەن قېتىمقى شوخلۇقنىڭ ھېسابىنى بەرگىلى كەلگەن ئوخشىمامسىلە…؟ ئۇچار قۇشلارنىڭ بالىلىرىغا چاڭ سالسا قانداق بولىدىكەن… ؟ ئۇنى زاڭلىق قىلغاندەك شۇنداق دېدىم ، ئەمما ئۇ ناھايىتى  چۈشكۈن ھالدا   ،
							
							        -ئاداش…! بىكاردىن ئادەمنىڭ  ئېتىشقان  يېرىگە تۇز سېپىپ    زاڭلىق قىلماڭلا…! شۇ ئازراق ئاغرىپ توختاپ قالارمىكىن دېسەم…تاش بۆرىكىم بەكلا ئاغرىپ بەرداشلىق بېرەلمەي ، ئاخىرى بولماي ، بۈگۈن ئوغرىلىقچە دوختۇرغا كۆرۈنۈپ باقاي دەپ كەلگەن ئىدىم تەكشۈرۈش نەتىجىسى ، ھېلى چىقىدۇ دەيدۇ…دىدى  ، ئۇنىڭغا بىھۇدە چاقچاق قىلىپ قويغىنىمنى ھېس قىلىپ   ،  سەل خىجىل بولغان ھالدا   ، 
							
							      -خاپا بولمىغىنە ئاداش ، بەلكىم ئازراق ياللۇغا قايتۇرىدىغان  دورا يېسەڭ ياخشى بولۇپ كېتەرسەن…؟ ماقۇل ، ئەمىسە مەنمۇ دوختۇرغا كىرىپ كۆرۈنۈپ چىقاي . دېگىنىمچە تاشقى بۆلۈمگە كۆرۈنگىلى كىرىپ كەتتىم  ، دوختۇرغا كۆرۈنۈپ سۈرىدىغان ، سىقماق دورىلارنى ئېلىپ چىقسام   ، سېتنىياز قولىدا بىر پارچە تەكشۈرۈش جەدۋىلىنى تۇتقان ھالدا ھاڭ باققاندەك كارىدوردا ئولتۇرۇپ قاپتۇ  ، ئۇنىڭ ئالدىغا كېلىپ   ،
							
							       - نېم بولدى ئاداش ، تەكشۈرۈش نەتىجىسى چىققان ئوخشىمامدۇ… قانداق بولدى… ؟ ئەمما ئۇنىڭ ماڭا گەپ قىلغۇدەك راۋىتى يوق ھاڭۋېقىپ بىر نۇقتىغا تىكىلگەن ھالدا كۆزلىرىدىن يامغۇردەك ياشلىرىنى تۆكۈپ  تۇراتتى   ، سەل جىددىيلەشكەن ھالدا ئىتتىك ئۇنىڭ قولىدىكى تەكشۈرۈش جەدۋىلىنى ئېلىپ قارىسام… تەكشۈرۈش نەتىجىسىدە سېتنىيازنىڭ   ئۈژمە دەرىخىنىڭ ئۈستىدىن يىقىلىپ چۈشكەن ۋاقتىدا  ئاستىدىكى يوغان ئۈجمە ياغىچىغا   مىنگىشىپ چۈشكەنلىكى ئۈچۈن   ، ئېغىر بىر نەرسىگە ئۇرۇلغاننىڭ زەربىسىدە تاش بۆرىكى يانچىلىپ   ، ئەرلىك ئىقتىدارى پۈتۈنلەي كارتىدىن چىقمىغان بولسىمۇ ، لېكىن بۇنىڭدىن كېيىن توي قىلىپ خوتۇن ئالغان تەقدىردىمۇ  بالىلىق بولالمايدىغانلىقىنى    ئىسپاتلاپ چىقىرىپ بەرگەن جەدۋەل ئىدى . سىتنىياز مېنىڭ قوللىرىمغا ئېسىلىپ ئۆن سېلىپ يىغلاپ كەتتى .
							
							          - مەن قانداق قىلىمەن ئاداش…؟ ئەرلىك ئىقتىدارىمدىن قالمىغان بىلەن… بالىلىق بولالمىسام…  ئىزىمنى بېسىپ ماڭىدىغان ئىزباسار قالدۇرالمىسام… ياشېغىنىمنىڭ نېمە پايدىسى… ؟ بۇ ئىشنى ئاتام- ئاپام ئۇقۇپ قالسا…قانداق بولۇپ كېتەر …؟ ئۇ شۇنداق دەپ ئۈن سىلىپ  يىغلاپ كەتتى ، مەن ئۇنىڭغا تەسەللىي بېرىپ   ،
							
							        - ئۇنداقمۇ بولماس ئاغىنە…! دوختۇرلار دەپتىغۇ…؟ ئەرلىك ئىقتىدارىڭ پۈتۈنلەي كادىن چىقماپتۇ   ، دېمەك سەندە  ئۈمىد بار…! ھازىر پەن- تەتقىقات كۈندىن- كۈنگە ئۇچقاندەك  تەرەققىي قىلىپ كېتىۋاتىدۇ…! شۇنىڭ بىلەن بىرگە داۋالاش تېخنىكىلىرىمۇ   يۇقىرى ئۆرلەۋاتىدۇ ، كېيىنچە چۇقۇم ياخشى بولۇپ كېتىسەن…! بۇ ئىشتىن تولا ئەنسىرەپ كاللاڭغا كىرگۈزىۋالما…! دەپ سېتنىيازغا كۆپ تەسەللىي بەردىم ئۇ ماڭا يېلىنىپ تۇرۇپ  ،
							
							      - جېنىم ئاداش…! ئاتا-ئانامغا بۇ ئىشنى ھەرگىز ئېيتمىغان بولساڭ…؟ ئۇلار ئۇقۇپ قالمىسۇن   ، ئۇلارنىڭ مەن ئۈچۈن ئازاب تارتىپ بىئارام بولۇشىنى خالىمايمەن…! دەپ يېلىنغانلىقى ئۈچۈن   تا  مۇشۇ كەمگىچە ، بۇ گەپلەرنى ھېچكىمگە دېمەي كەلگەن ئىدىم . سەن ساراڭ خوتۇن…! قاراپ تۇرۇپ ئاشۇنداق بىر ئاقتا بولۇپ قالغان ئەرگە مېنى سېلىشتۇرۇپ غورۇرۇمغا تەگمىگەن بولساڭ… بەلكىم   ۋەدەمگە خىلاپلىق قىلىپ   ، بۇ گەپلەرنى  ئاغزىمدىن چىقارمىغان بولاتتىم…؟  دىگەن ئىدى   مەن سادىقنىڭ گېپىگە بىر ئىشىنىپ بىر ئىشەنمەي  كۈنلەرنى ئۆتكۈزگەن ئىدىم . ئەمما ئۇنىڭ ئېيتقاندەك راستلا  يولدىشىڭ سىتنىيازنىڭ بالىلىق بولالمايدىغانلىقىنى مەن نەدىن بىلەي…؟    ھەجەر دوستى زۆھرەنىڭ گېپىنى ئاڭلاپ كۆزلىرى چەكچىيىپ كەتتى   ، ئۇ بىردىنلا يولدىشى سېتنىياز بىلەن ، ئادەتتە ئەر- ئاياللىق تۇرمۇشتىكى ، بەزى ئىشلارنى ئويلاشقا باشلىدى . دېگەندەك ئەمدى يىگىرمە تۆت ياشقا كىرگەن سىتنىيازنىڭ    ئەر- ئاياللىق تۇرمۇشىدىكى نورمال بولغان مۇناسىۋەتتە    بارغانچە ئەرلىك ئىقتىدارى تۆۋەنلەپ   ، ھەجەر ئەمدى ھېسسىياتلىنىپ ھاياجانغا تولغان ۋاقتىدا  يولدىشى سېتنىياز ئىشنى داۋاملاشتۇرالماي بوشاپ كېتەتتى . ھەجەر بۇلارنى ئويلاپ پۈتۈن بەدىنى تىترەك ئۇلىشىشقا باشلىدى  ، ئۇنىڭ ئەزەلدىن بۇنداق باياشات ، ياخشى ئائىلىدىن ئايرىلىپ قېلىش خىيالى يوق ئىدى . دوستى زۆھرە ھەجەرنىڭ ئىچىدىكىنى بىلىۋالغاندەكلا ئۇنىڭدىن   ،
							
							        - ھەي… جېنىم دوستۇم ئەمدى قانداق قىلماقچى بولىۋاتىسەن… ؟ بۈگۈنكى نەتىجەڭنى كۆتۈرۈپ بېرىپ قېيىناتا- قېيىناناڭنىڭ ئالدىغا تاشلاپ   ، ئۇلارنى رەسۋا قىلىپ خېتىڭنى ئالامسەن… ياكى باشقىچە تەدبىر قوللىنامسەن …؟   ھەجەر تەستە ئۆزىنى تۇتۇۋېلىپ  ، چىرايىغا كۈلكە يۈگۈرتۈپ ساۋاقدىشى ھەم  دوستى زۆھرەنىڭ سوئالىغا   ،
							
							          - قانداق قىلاتتىم زۆھرە…! سىتنىياز بىلەن ناھايىتى بەختلىك ، ياخشى ئۆتۈۋاتىمىز   ، ئۇنىڭ ئۈستىگە قېيىناتا- قېيىناناممۇ مېنى ناھايىتى چوڭ كۆرىدۇ…؟ شۇنداق ، بولغاندىن كېيىن   ، پەقەت بولمىسا بالا بېقىۋالارمىز شۇ…؟ دېدى .
							
							       دوستى زۆھرەنىڭ گەپلىرىنى ئاڭلىغان ھەجەر   ، ئۆزىنىڭ ھازىرقى ھېسسىياتىنى يوشۇرۇشقا تىرىشىپ چىرايىغا مەجبۇر كۈلكە يۈگۈرتۈپ  تۇرۇپ   ، 
							
							        - قانداق قىلاتتىم جېنىم زۆھرە…! قېيىناتا-قىينانام مېنى شۇنداق ھۆرمەتلەپ چوڭ بىلىدۇ    ، يولدىشىم سېتنىياز بىلەنمۇ مۇناسىۋىتىمىز ناھايىتى ياخشى ، ئادەتتە ئۇنىڭدا بۇنداق ئاجىزلىق ئالامەتلىرىنى كۆرۈپ باقمىدىم…!  تۇرمۇشىمىز ناھايىتى ياخشى ، بەختلىك ئۆتۈۋاتىمىز ، شۇنداق بولغاندىن كېيىن پەقەت بولمىسا بالىدىن بىرنى بېقىۋېلىپ تۇرمۇشىمىزنى داۋام ئېتەرمىز…؟  دېدى دوستى زۆھرەدىن يولدىشى سېتنىيازنىڭ   ھازىرقى ئەر- ئاياللىق تۇرمۇشىدىكى ئاجىزلىق  ئەمەلىي ئەھۋالنى يوشۇرۇپ   ،   ئەمما ناھايىتى قۇۋ   ، ھىلىگەر زۆھرە دوستنىڭ چوڭقۇر تىنىشلىرىدىن ئۇنىڭ ئۆزىگە يالغان ئېيتىۋاتقانلىقىنى ھېس قىلىپ يەتكەن ئىدى ،
						</p>
						<p>
							5-قىسم 
						</p>
						<p>
							- قانداق قىلاتتىم جېنىم زۆھرە…! قېيىناتا-قىينانام مېنى شۇنداق ھۆرمەتلەپ چوڭ بىلىدۇ    ، يولدىشىم سېتنىياز بىلەنمۇ مۇناسىۋىتىمىز ناھايىتى ياخشى ، ئادەتتە ئۇنىڭدا بۇنداق ئاجىزلىق ئالامەتلىرىنى كۆرۈپ باقمىدىم…!  تۇرمۇشىمىز ناھايىتى ياخشى ، بەختلىك ئۆتۈۋاتىمىز ، شۇنداق بولغاندىن كېيىن پەقەت بولمىسا بالىدىن بىرنى بېقىۋېلىپ تۇرمۇشىمىزنى داۋام ئېتەرمىز…؟  دېدى دوستى زۆھرەدىن يولدىشى سېتنىيازنىڭ   ھازىرقى ئەر- ئاياللىق تۇرمۇشىدىكى ئاجىزلىق  ئەمەلىي ئەھۋالنى يوشۇرۇپ   ،   ئەمما ناھايىتى قۇۋ   ، ھىلىگەر زۆھرە دوستنىڭ چوڭقۇر تىنىشلىرىدىن ئۇنىڭ ئۆزىگە يالغان ئېيتىۋاتقانلىقىنى ھېس قىلىپ يەتكەن ئىدى ،
							
							شۇنىڭ ئۈچۈن .
							
							         - ھەي ، ئەخمەق خوتۇن ، ھەرقانچە ھازىر سېنى چوڭ كۆرگەن بىلەن خەقنىڭ بالىسىنى بېقىپ ، بۇ باي پۇل مال دۇنياغا كۆمۈلۈپ كەتكەن ئائىلىدە  يىلتىز تارتىپ  ، شۇ بېقىۋالغان خەقنىڭ بالىسىنى ، مىراسخور قىلىپ  پۇت   تىرەپ تۇرالامسەن…؟ مەتقاسىم باينىڭچۇ سېنىڭ يولدىشىڭ سېتنىياز بىرلا ئوغلى يوق ، بىلىپ قوي…! ئۇلار ، قاتار ئۈچ ئوغۇل سىلەردىن چوڭى مەتنىيازنىڭ ئايالى    قاتارسىغا تۆت قىز تۇغۇۋەتكەنلىكى ئۈچۈن ھازىر ئۇلارنى نەزىرىدىن ساقىت قىلدى ، ئەزەلدىن مۇتەسسىپ ئۇستىخان قوغلاپ ، تۇغقاندارچىلىق قىلىدىغان قېيىناتاڭ ، مەتقاسىم باي ، سېنىڭ ئاشۇ بېقىۋالغان ساقلاندى  بالاڭغا مىراس تارقىتىپ مۇشۇ ئائىلىنىڭ مىراسخورى قىلىپ قويارما…؟  يەنە بىر ئىشنى ئېسىڭدىن چىقاردىڭغۇ دەيمەن…؟ ئېسىڭدە بولسۇن  سىلەرنىڭ يەنە بىر ئىنىڭلار بارلىقىنى ئۇنتۇپ قالما…؟ يولدىشىڭ سېتنىيازنىڭ ئۇكىسى نۇرمەمەتنى توي قىلىپ    ئەگەر ئۇنىڭ ئايالى ئوغۇل تۇغۇپ قالسا… شۇ چاغدا كۆرىسەن…؟ سېنىڭ بۇ ئاسراندى بالاڭ پەگاغا چۈشۈپ كېتىدۇ…دېگەن گەپ…؟   دىدى  ، ھەجەر  ، زۆھرەنىڭ گەپلىرىنى ئاڭلاپ بۇ ئاچچىق رېئاللىقنى كۆز ئالدىغا كەلتۈرۈپ تېخىمۇ ئەندىشىگە چۈشۈپ قالغان ئىدى . دوستى ھەم  ساۋاقدىشى ھەجەرنىڭ جىددىيلىشىپ چىرايلىرىنىڭ تىترەپ لەۋلىرىنىڭ يېنىك تىترەۋاتقانلىقىدىن ئۇنىڭ كەلگۈسى تۇرمۇشىدىن ئەنسىرەپ قالغانلىقىنى ، مانا مەن دەپلا كۆرۈپ يەتكەن زۆھرە   … ئۇنىڭغا ئىچ ئاغرىتقان قىياپەتتە مۈرىسىدىن يېنىك تۇتۇپ   ، 
							
							         - ئەگەر ئۆزۈڭ ھامىلدار بولۇپ قورساق كۆتۈرۈپ  تۇغىدىغانغا ئامال قىلىمەن   دېسەڭ ، چۇقۇم ئامال چىقىدۇ…!  گەپ سېنىڭ خالاش- خالىماسلىقىڭدا…؟   دېدى   ، خۇددى مۈشۈك يوپىلاقتەك كۆزلىرىنى ئوينىتىپ تۇرۇپ  ،  ھەجەر دوستىنىڭ گېپىنى چۈشىنەلمەي سەل تېڭىرقىغان ھالدا ئۇنىڭ ئاغزىغا قاراپ   ، 
							
							          - نېمە دېمەكچى بولغانلىقىڭنى پەقەت چۈشىنەلمىدىم جېنىم ئاداش…! ۋاقىتنى ئالماي گەپنى ئوچۇقلا دېگىنە…؟  زادى ئۆزۈم ھامىلدار بولۇپ قورساق كۆتۈرۈپ تۇغىدىغانلا ئىش بولسا…قانداق ئۇسۇل  ، ئامال- چارە  بولسا   … جان دەپ قوللىنىپ باقىمەن ، مەيلى جۇڭيىچە داۋالاش بولسۇن   ، ياكى شىيىچە داۋالىسۇن ، ھەر قانداق داۋالاشنى قوبۇل قىلىمەن جېنىم دوستۇم… ماڭا مۇشۇ جەھەتتە ياردەم قىلغىن…!   قارىغاندا سەن بىرەر ئامالنى بىلىدىغاندەك قىلىسەن…؟ شۇنچە يىللىق ساۋاقداشلىقىمىزنىڭ   ، ھەم دوستلۇقىمىزنىڭ يۈزىنى قىلىپ ماڭا ياردەم قىلغىن…!  ھەجەر شۇنداق دەپ زۆھرەنىڭ قوللىرىغا ئېسىلىپ يېلىنىشقا باشلىدى   ،  زۆھرە بۇ ۋاقىتتا سېمىز بودەك ئوغلىنى كۆتۈرۈپ قوللىرى تېلىپ كەتكەن ئىدى . ئۇ ئەتراپقا قاراپ قويۇپ ھەجەرنى تارتىپلا ياندىكى ، يۆلەنچۈكلۈك ئورۇندۇققا كېلىپ ئولتۇرىدى  . دە ، ئۇنىڭ قۇلىقىغا پىچىراپ سۆزلەشكە باشلىدى   ،  زۆھرەنىڭ گەپلىرىنى ئاڭلاپ  ھەجەرنىڭ كۆزلىرى چامدەك ئېچىلىپ ، سەل جىددىيلەشكەن ھەم  قورققان تەلەپپۇزدا ئەتراپقا قاراپ قويۇپ   ، 
							
							       - ئەخمەق بولدۇڭمۇ جېنىم ئادىشىم…؟ ئۆزۈم ، ھامىلدار بولۇپ پەرزەنت كۆرۈشۈمگە ياردەم قىلىپ   ماڭا يول كۆرسەتكىن…!  دېسەم مۇشۇنداقمۇ قاملاشمىغان ئۇسۇلنى كۆرسىتەمسەن…؟  ئەگەردە مۇشۇنداق قىلىپ سىرتتىن باشقا ئەردىن بالا تاپقانلىقىمنى ، بۇ ئۆيدىكىلەر ياكى سېتنىياز بىلىپ قالىدىغان بولسا…مېنى ئۆلتۈرۈۋېتىشتىن    يالتايمايدۇ…! ئۇقتۇڭمۇ ئىككىنچى بۇنداق قورقۇنۇچلۇق گەپنى قىلما…!  ئەمما ، زۆھرە قىلچە ئەيمىنىپ ئۇنىڭغا دېگەن گەپلىرىدىن قورقىدىغاندەك ئەمەس ، ئۇنى تېخىمۇ زاڭلىق قىلىپ پىخىلداپ كۈلۈپ  تۇرۇپ   ، 
							
							       -  ھەي ، ئەخمەق دوستۇم ، سەن دېمىسەڭ ، مەن دېمىسەم…نەدىن بىلىپ قالىدۇ  بۇ ئىشنى…؟  سېنى بىلەن  ئۇچراشتۇرىدىغان ئەرگە ياكى سېنىڭ ئىسمىڭنى  ، نەدىن كەلگەنلىكىڭنى  ، كىملىكىڭنى ئېنىق ئېيتىپ بەرمەيدىغان تۇرسام…؟ ياكى قېيىناتا-قېيىناناڭغا ئاۋۇ پىس-پاس كارغا كەلمەيدىغان ئېرىڭ سېتنىيازغا ، بۇ ئىشلارنى ئۆز ئاغزىڭ بىلەن ھېكايە قىلىپ سۆزلەپ بەرمەكچىمىدىڭ…؟  قېيىناتا-قېيىناناڭ ئۇقمىسىلا بولدى… ئېرىڭ سېتنىياز سېنىڭ ھامىلدار بولۇپ قالغانلىقىڭنى بىلگەن تەقدىردىمۇ  ， ھېچنېمە قىلالمايدۇ  ، ياكى ئېغىزدىن چىقىرالمايدۇ… قانداق بىر ئەر…ئۆزىنىڭ كارغا كەلمەيدىغانلىقىنى ، ئەرلىك ئىقتىدارىنىڭ پۈتۈنلەي يوقىغانلىقىنى باشقىلار ئالدىدا ئاشكارىلىيالىسۇن…! ئېرىڭ سېتنىياز ئاچچىقلىنىپ سەندىن سورىغان تەقدىردىمۇ ، سەنمۇ ئۇنىڭغا باشقا ئەرلەر بىلەن يېتىپ قورساق كۆتۈردۈم دېمەي ، ھازىر مېدىتسىنا تېخنىكىسى  تەرەققىي قىلىپ  شۇنداق ئىلگىرى سۈرۈلۈۋاتىدۇ…؟ دوختۇرخانىدا داۋالىنىپ سۈنىي ئورۇقلاندىم دېسەڭ تۈگىمىدىمۇ…؟  ئېرىڭنى ئالداپ كاللىسىدىن ئۆتكۈزىدىغان ، مۇشۇ ئىشلارنىمۇ ساڭا ئۆگىتىپ يۈرەمدىم…؟  مەنمۇ شۇ سېنىڭكى مۇشۇ باياشات ، ئېسىل ئائىلىدە ، پۇت تىرەپ تۇرۇشۇڭنى   ، كېيىنكى تۇرمۇشۇڭنىڭ بەختلىك بولۇشىنى ئويلاپ… دوستۇم دەپ ئىچىم ئاغرىپ . بۇ گەپلەرنى قىلىۋاتىمەن…؟ بولمىسا . نېمە كارىم…؟ دىدى  ،  ھەجەر بىر ھازا ئويلاپ كېتىپ دوستى زۆھرەنىڭ گېپىنىڭمۇ ئورۇنلۇق ئىكەنلىكىنى ھېس قىلىپ قالدى ۋە   ، 
							
							        - ماقۇل . ئادىشىم ھازىر دەرھال چىقىپ قېيىنانامنى . تېپىپ ئۆيگە قايتمىسام بولمايدۇ…! كېيىن سېنىڭ ئۆيۈڭگە ۋاقىت چىقىرىپ ئىزدەپ بارىمەن   ، شۇ ۋاقتىدا ئوبدانراق مۇڭدىشايلى  ، ھە راست ، بۇ ئىشلارنى ھەرگىز ئاغزىڭدىن چىقىرىپ سالما جۇمۇ…؟ بولمىسا بەكلا خاپا بولۇپ قالىمەن ، ئۇ شۇنداق دېگىنىچە ئالدىراش  دوختۇرخانا سىرتىغا قاراپ ماڭدى . ھەجەر دوختۇرخانا ئالدىغا چىقىپ ،    دوختۇرخانا ئەتراپىغا تىزىۋاتقان تەشتەكتىكى گۈللەردىن ھۇزۇرلىنىپ پەلەمپەيدە ئولتۇرۇپ كەتكەن قېيىنانىسى ھاۋاخاننىڭ يېنىغا كېلىپ   ، 
							
							       - بۇ يەردە ئولتۇرغانمىدىلا ئاپا ، مەن تېخى سىلىنى ، نەگە كەتتىكىن…؟ دەپ دوختۇرخانا ئىچىدە ئىزدەپ كېتىپتىمەن…؟  دىدى  ،  ھاۋاخان ئىتتىك گۈللەردىن كۆزىنى ئېلىپ يېنىدا ئۆزىگە  سۆزلەۋاتقان ، ئوتتۇرانچى كېلىنى ھەجەرنى كۆرۈپ، 
							
							         - ھە ، بالام تەكشۈرۈش ئاخىرلاشتىمۇ ، مەن شۇ سىزنى ساقلاپ ئولتۇرۇپ دوختۇرخانىنىڭ ئىچى بەكلا بۇرۇقتىما  ، ۋە دورا- ئوكۇلنىڭ پۇرىقىدىن    بىردەمدە بېشىمغا ئاغرىق كىرىپ كەتتى  ، شۇنىڭغا ساپ ھاۋادىن نەپەس ئالاي دەپ ، بۇ يەرگە چىقىپ ئولتۇرغان ئىدىم    ، قانداق بولدى… تەكشۈرۈش نەتىجىسى چىقتىمۇ…؟ دەپ سورىدى .
							
							         - شۇنداق ، ئاپا ، نەتىجىسىنى چىقىرىپ بەردى ، مانا…!  دەپ قېيىنانىسى ھاۋاخانغا دوختۇرنىڭ تەكشۈرۈش نەتىجىسىنى سۇندى ھاۋاخان ئىتتىك قولىنى سۇنۇپ جەدۋەلنى ئېلىپ ئۇنىڭدىكى  ئىمىر- چىمىر ، ئۆمۈچۈك پۇتىدەك خەتلەرگە قاراپ   ، 
							
							         - ۋاي جېنىم بالام…! بۇنى ماڭا سۇنسىڭىز ، خۇددى خەت تونۇيدىغاندەك ئىتتىك قولۇمنى سۇنۇپ ئېلىپ كېتىپتىمەن…؟    بولدى تولا مېنى زاڭلىق قىلماي نەتىجىنى ئېيتىپ بېرىڭە زادى سىزدە مەسىلە بارمىكەن- يوقمىكەن…؟  دېدى سەل جىددىي قىلىپ .
							
							          - ۋاي جېنىم ئاپا ، بىكار ئەنسىرەپ كېتىپلا…بىزنىڭدە ھېچقانداق مەسىلە يوق ئىكەن…!  مېنىڭ گېپىمگە ئىشەنمىسىلە باشقىلارغا كۆرسىتىپ سوراپ باقسىلا…؟    دېدى  ھەجەر . ھاۋاخان كېلىننىڭ گېپىنى ئاڭلاپ چىرايىغا كۈلكە يۈگۈرتۈپ  ،
							
							    - ۋاي نېمە دەيدىغانسىز  بالام…! سىزنىڭ گېپىڭىزگە ئىشەنمەي…باشقىلارغا كۆرسىتىپ يۈرەتتىمۇ…؟ جۈرىڭە ئۇنداق بولسا ، سەل بازار ئايلىنىپ ، ئاز-تولا نەرسە كېرەك ئېلىۋېلىپ ئۆيگە قايتىپ  كېتەيلى   ،  ئۇلار شۇنداق دەپ   سودا بازىرىغا كىرىپ بازار ئايلىنىپ    ئۆيگە تۇرمۇش لازىملىق نەرسە كېرەك ئالغاندىن كېيىن ھاۋاخان كېلىنى ھەجەرنىڭ تۇغۇت ئىقتىدارىنىڭ نورمال  ، سالامەت چىققىنىدىن خوش بولۇپ   ،  ئۇنى كىيىم-كېچەك ، ئېسىل رەختلەرنى ساتىدىغان دۇكانغا ئېلىپ كىرىپ بۇ يىل يېڭىدىن مودا بولۇپ    پۇلدار باي ، خېنىملار كىيىۋاتقان  ، ئۆتكەن بايرامدا ھەجەر يولدىشى سېتنىيازغا ئاشۇ رەختتىن مەنمۇ كۆڭلەك كىيىمەن دەپ جېدەل قىلىپ   كەتكەن « قېيىنانامنىڭ كۆزىگە سانچاي  » دېگەن  پار- پۇر مىڭ كۆزلۈك    ئېسىل ، پارقىراق رەختتىن كۆڭلەكلىك ئېلىپ بەردى   .  ۋە ئاشخانىغا كىرىپ گۆش گىردە ، سامسا بىلەن قورسىقىنى ئوبدان توقلىغاندىن ، كېيىن ئۆيدىكىلەرگىمۇ ئېلىپ  ئۆزلىرىنىڭ  يېزىدىكى ئازادە قورۇقىغا قايتىشتى .
							
							        ئۇلار ئۆيگە قايتىپ كەلگەندىن كېيىن   ،  قولىدىكى تەكشۈرۈش نەتىجىسىنى يولدىشى سېتنىيازغا كۆرسەتكەن ئىدى ، ئەزەلدىن   ئۆزىنىڭ پەرزەنت كۆرەلمەيدىغانلىقى ، ئەرلىك ئىقتىدارىنىڭ تۆۋەنلىكى ئۆزىگە ئايان سېتىنىيازنىڭ چىرايلىرى تامدەك تاتىرىپ لەۋلىرى يېنىك تىترەپ كەتتى 
						</p>
						<p>
							6-قىسم 
						</p>
						<p>
							- يولدىشىڭ سېتنىيازنىڭ ئۇكىسى نۇرمەمەتنى توي قىلىپ    ئەگەر ئۇنىڭ ئايالى ئوغۇل تۇغۇپ قالسا… شۇ چاغدا كۆرىسەن…؟ سېنىڭ بۇ ئاسراندى بالاڭ پەگاغا چۈشۈپ كېتىدۇ...
							
							 
							
							       ھەجەر دوختۇرخانىدا دوستى زۆھرە بىلەن كۆرۈشۈپ ئۆيگە قايتىپ كەلگەندىن كېيىن   ،  ئۇنىڭ دېگەن گەپلىرى كاللىسىدىن پەقەتلا نېرى بولماي ئىچىگە بىر خىل ۋەسۋىسە سېلىپ قويغان ئىدى . 
							
							
							
							    ھەجەر دوستى زۆھرەنىڭ ئۇنىڭ قۇلىقىغا پىچىرلاپ كۆرسەتكەن چارىسىغا قىزىقىپمۇ قالغان ئىدى ، ئەمما سەل قورقۇپمۇ تۇراتتى ، چۈنكى بۇ ئىش ئاشكارىلىنىپ كەتسە يۈز كېتىپلا قالماي…ئەل-جامائەت ئارىسىدا شەرمەندە  ، رەسۋا بولۇپ   كىشىلەرنىڭ يۈزىگە قاراپ بۇ يۇرتتا ياشىغۇدەكمۇ يېرى قالمايتتى . ئەمما دوستى دېگەن ئۇسۇلدا ئۆز ھامىلدار بولۇپ  ، قورساق كۆتۈرۈپ    ، بالا تۇغمىسا… ئۇنىڭ  بۇ باي ئېسىلزادە ئائىلىدە ھەم بۇ قورۇقتا پۇت تىرەپ بېقىۋالغان بالىسىنى مىراسخور   قىلىپ تۇرمۇشىنى ، خاتىرجەم ئۆتكۈزۈشى ئەسلا  مۇمكىن ئەمەس ئىدى .  ئۇ ئاخىرى قەتىي  بىر نىيەتكە كېلىپ   ، دوستى زۆھرەنى ئىزدەپ بېرىشنى ، ئۇ كۆرسەتكەن ئۇسۇل بويىچە ھامىلدار بولۇشنى  قارار قىلغان ئىدى .
							
							         ھەجەر  ئەتىسى سەھەردە  بۇرۇنقى ۋاقىتلىرىدىن ، سەل ئەتىگەن تۇرۇپ ناشتىلىق تەييار قىلغاندىن  كېيىن   ،  قېيىنانىسى ھاۋاخانغا   ،
							
							  -   ئاپا ، كېچىدىن  بىرى ئاتا- ئانام چۈشۈمگە كىرىپ  ، چۈشلىرىم بۇلغۇشۇپ قاپتۇ   ، ئاپامنىڭ مىجەزىنىڭ دېگەندەك ياخشى ئەمەسلىكىنى ئۆزلىرىمۇ بىلىلا…؟ مۇشۇ نەچچە ۋاقىتتىن بېرى ئاپامنىڭ قان بېسىمى تولا ئۆرلەپ قالىدىغان   ، يۈرەك كېسىلى پات- پات قوزغىلىپ تۇرىدىغان بولۇپ قالدى   ، ئەتىگەندىن بۇيان ، ئاپامدىن ئەنسىرەپ جىددىيلىشىپلا چىقتىم ، ئاپامغا بىرەر ئىش بولۇپ قالمىسۇن دەپ  سەل ئەنسىرەپ قالدىم ، شۇڭلاشقا بۈگۈن    ئۆيگە بېرىپ ئاپامنىڭ ئەھۋالىنى ئۆز كۆزۈم بىلەن كۆرۈپ يوقلاپ كېلەي دېگەن ئىدىم…! چۈشلۈك تاماققا سىلى جاپا تارتىپ قالىدىغان ، بولدىلا…! بولمىسا… نېمە تاماق  ئېتىمىز…؟ چۈشلۈك تاماققا تەييارلىق قىلىپ قويۇپ ماڭاي…؟ دىدى  ،  ھاۋاخان ، بۇ ئوڭلۇق كېلىن قىزىنىڭ    گەپلىرىدىن سۆيۈنۈپ  ،
							
							       - بولدى    قىزىم…! مەندىن ئەنسىرىمەي… ئاتا- ئانىڭىزنى يوقلاپ  ئۆيگە بارسىڭىز بېرىۋېرىڭ…!  نەچچە ۋاقىتتىن مەنمۇ بىر ئاپىڭىز   پاتەمخاننى  يوقلاپ كېلىمەن دەپ    مۇشۇ ئۆينىڭ ئىشلىرى تۈگىمەي ، ھېلى ئۇ ئىش ، ھېلى بۇ ئىش چىقىپ بۇسۇق داۋاننى ئاتلاپ چىقالماي يوقلاپ بېرىپ بولالمىدىم…؟ قۇدام پاتەمخاننىڭ  مېنى ، 
							
							       -نېمانداق ئادەمگەرچىلىكى يوق خوتۇندۇ…؟ ئاغرىپ قالساممۇ يوقلاپ كېلەي دېمىدى…؟ دەپ ئويلاپ قالغان بولمىسۇن دەيمەن…؟ ئەجەپمۇ بىر   ئالدىراش بولۇپ كېتىۋاتىمەنغۇ تاڭ… مۇشۇ كۈنلەردە   …؟  بولۇپتۇ قىزىم سىز چىقىپ تەييارلىقىڭىزنى قىلىڭ ، مەن ئاپىڭىزغا ئازراق داستىخان راسلاپ بېرەي   ،  ھاۋاخان شۇنداق دەپ   ،   ئۆزىنىڭ . مەخسۇس  ئامبار ئۆيىگە كىرىپ قۇدىسىغا ، قەنت- كېزەك ، ناۋات    دېگەندەك    تاتلىق تۈرۈملەردىن بىر تاۋاق زەنلىك قىلىپ ئوراپ كېلىن قىزى ھەجەرنىڭ غوجرىسىدىن چىقىشىنى ساقلاپ تۇردى   ،   ئەمما بۈگۈن ھەجەر دوستى ھەم ساۋاقدىشى زۆھرە بىلەن كۆرۈشۈپ ئۇنىڭ مەسلىھەتىنى ئېلىش ئۈچۈن    زۆھرەنىڭ ئۆيىگە    بارىدىغان بولغاچقا… قېيىنانىسى تەييارلاپ بەرگەن  داستىخانغا قاراپ قويۇپ .
							
							       - بىكار ئاۋارە بولۇپ كەتتىلە ئاپا…!  بۇ نەرسىلەرنى كۆتۈرۈپ بارمىساممۇ ئۆزۈم يوقلاپ بارسام بەكلا خوش بولغان بولاتتى…؟ رەھمەت ئاپا ، تەييارلىغان بولسىلا قوللىرىنى قايتۇرماي…! دەپ    ئالدىراش مېڭىشقا تەمشەلگەن ئىدى ، قېيىنانىسى ھاۋاخان   ، 
							
							        - بىردەم ساقلاپ تۇرسىڭىز ئۆيدىكى ماشىنىنى  ئاكىڭىز سېتنىياز ھەيدەپ    يېڭى ئاچقان بوز يەردىكى   چېپىۋاتقان  قۇدۇقنىڭ سۈيى ئۆرلەپ چىقىپتۇ…! دەپ خۇشال بولۇپ ، ئاتىڭىز بىلەن  كۆرۈپ باققىلى   كەتكەن ئىدى .   بىردەمگىچە كېلىپ قالار…! كەلگەندە ئاكىڭىز ئاتا-ئانىڭىزنىڭ ئۆيىگە ماشىنا بىلەن ئاپىرىپ قويسۇن… دېدى . ئەمما ھەجەر قېيىناپسىنىڭ   ئۆزىگە ئېيتقان سۆزلىرىگە   ، 
							
							       - بولدى ئاپا ، يېڭى چاپقان قۇدۇقنىڭ سۈيى كۆرۈنگەن بولسا ئاكام ھازىرغىچە كېلىپ بولالمايدۇ ، مەن يەنىلا    ئېشەك ھارۋىسى بىلەن بېرىپ كېلەي…!  دېگىنىچە  ،  قېچىرنى ئېلىپ چىقىپ ھارۋىغا قاتقىلى ، ئېغىل تەرەپكە قاراپ ماڭدى   ،  بۇ ۋاقىتتا    سېتنىياز تېخى ناشتىسىنى قىلىپ بولالمىغان بولۇپ   ،  ئايالى ھەجەرنىڭ ھارۋىنى قېتىش ئۈچۈن ئېغىلغا خىجىرنى ئالغىلى كىرىپ كېتىۋاتقىنىنى كۆرۈپ تۇرۇپمۇ ، پەرۋاسىز ھالەتتە ناشتىسىنى قىلىۋاتقان ئىدى . بۇنى كۆرگەن ئاپىسى ھاۋاخاننىڭ   بىردىنلا جۈدىنى ئۆرلەپ  ، 
							
							         - قوپە بالام ھەي…! ئايالىڭ ئېغىلغا كىرىپ كېتىۋاتسىمۇ كۆرمىگەندەك… ناشتاڭنى قىلىپ ئولتۇرىۋېرىسەنغۇ…؟  ھەر قانچە بولسا سېنىڭ   ئوتۇڭدا كۆيۈپ  ، سۈيۈڭدە ئېقىپ   ، مۇشۇ ئائىلىدە بىزنىڭ خىزمىتىمىزنى قىلىپ كېتىۋاتقان ئايالىڭغا ئازراق ئىچىڭ ئاغرىسا بولاتتى بالام…!   بۇ ئۆيدىغۇ… ئاياللارغا مۇشۇنداق قاتتىق قوللۇق قىلىش ئاتاڭدىن ئۇدۇم قالغان ئوخشايدۇ…؟   دېدى بۇ ۋاقىتتا ھەجەر خىچىرىنى يېتىلەپ ئېلىپ چىقىپ ھارۋىغا ئوڭلاپ قوشىدىغانغا تەمشىلىۋاتقان ئىدى . قېيىناپىسى  ھاۋاخانىنىڭ   يولدىشى سىتىنىيازغا   ، 
							
							      -ئايالىڭغا ھارۋىنى قوشۇپ بەرمىدىڭ…! دەپ ، خاپا بولۇۋاتقانلىقىنى ئاڭلاپ   ، 
							
							        - بولدى ئاپا ، نەچچە ۋاقىتتىن ئۆزۈم ھارۋىغا قېتىپ كېلىۋاتقاندىن كېيىن مېنى ئانچە يات كۆرۈپمۇ كەتمەيدۇ…؟ دېگىنىچە  ھارۋىغا قوشۇپ بولغان قېچىرنىڭ نۇقتىسىدىن يېتىلەپ      ھويلىنىڭ بىر چېتىدىكى تۈۋرۈككە ئاپىرىپ باغلىغاندىن كېيىن  ،  ھارۋىنىڭ ئىچىگە گۈللۈك كىگىزنى سېلىپ ئۈستىگە غوجرا ئۆيدىن  كۆرپە ئېلىپ چىقىپ    ھارۋىنىڭ ئىچىگە سالدى . بۇ ۋاقىتتا ھاۋاخانمۇ قۇدىسىغا تەييارلاپ چىگىپ قويغان زەللىنى كۆتۈرۈپ ھارۋىغا سېلىپ ئۈلگۈرگەن ئىدى  ،  
							
							ھەجەر… قېچىرنى قامچىلاپ    يورغىلىتىپ    ئاتا- ئانىسىنىڭ ئۆيىگە بارىدىغان تەرەپكە ھەيدەپ ئۆيدىن ئازراق ئۇزىغاندىن كېيىن ئارقىغا بىر قاراپ قويۇپ  ،  يولدا ئۆزىگە دىققەت قىلغۇدەك بىرەر كىمنىڭ يوقلىقىنى كۆرگەندىن كېيىن   ، خېچىرنىڭ نۇقتىسىنى تارتىپ كېتىۋاتقان  يولنىڭ قارشى  يۆنىلىشىگە بۇراپ    دوستى زۆھرەنىڭ ئۆيى تەرەپكە يۈرۈپ كەتتى   ،  ئۇ خىيالىدا   ئاران بىر پۇرسەت چىقىرىپ كەلگەندە دوستىنىڭ ئۆيدە بولۇشىنى ئارزۇ قىلىۋاتقان ئىدى ، دېگەندەك تەلىيىگە زۆھرە ئۆيىدە بار بولۇپ   ،   زۆھرەنىڭ يولدىشى سادىق   بۇرۇنقى ئادىتىگە  ئوخشاش باشقىلارنىڭ دېھقانچىلىق ئىشلىرىغا ياردەملەشكىلى ياللىنىپ   ئېتىزغا  كەتكەن ئىدى .   زۆھرە بولسا ئۆيدە ئولتۇرۇپ بالىسىنى بېقىپ .  ئۆيلىرىنى تازىلاپ يولدىشىنىڭ كېلىشىگە ئۈلگۈرتۈپ ئاش- تاماق قىلىپ قويۇپ ئولتۇراتتى . زۆھرە ئەمدىلا ئۇخلاپ قوپقان بالىسىنى بۆشۈكتىن يېشىپ ئويناتقىلى دەرۋازا ، ئالدىغا  ئىلىپ  چىقىپ تۇرغان ئىدى ، يىراقتىنلا خېچىر ھارۋىنىڭ   قوڭغۇراقلىرىنى جاراڭشىتىپ  كېلىۋاتقان دوستى ھەجەرنى    كۆرۈپ   ،  ھەجەر دەرۋازا ئالدىغا كەلگۈچە كۈلۈپ ئۇنىڭ ئالدىغا ئىككى ماڭدام  مېڭىپ ، توختىدى ۋە   ، 
							
							       - ۋاي… ۋۇي… جېنىم ئادىشىم…! بۈگۈن كۈن غەربتىن چىقمىغاندۇ ھە… ؟ قايسى شامال سېنى ئۇچۇرۇپ مېنىڭ بۇ غېرىبانە كۈلپەمگە ئېلىپ كەلدى…؟  ئۇ شۇنداق دەپ ھەييارلىق قىلىپ  ئاسمانغا قاراپ قويدى   ،  ۋە ھارۋىدىن چۈشۈپ   ،  خېچىرنىڭ نۇقتىسىنى زۆھرەنىڭ دەرۋازىسىنىڭ يان تەرىپىدىكى ، قېرى ئۈجمە دەرىخىگە باغلاۋاتقان    دوستى ھەجەرنىڭ يېنىغا كېلىپ ئۇنىڭ بىلەن يۈزىنى يۈزىگە يېقىپ كۆرۈشكەندىن كېيىن  ھەجەرنى ئۆيىگە باشلىدى .  ھەجەر دوستى زۆھرەنىڭ ئۆيىگە كىرىپ كېتىۋېتىپ ئۇنىڭ قۇچىقىدىكى بالىسىنى ئەركىلىتىپ   ، 
							
							        - ۋاي…ۋۇي…! تىلىم تەگمىسۇن   ئوغلۇڭغا   ، نېمانداق چىرايلىق بوۋاق بولدى…؟ ئادەمنىڭ    ئىچى كىرىپ قالغۇدەكلا…؟  تالا تۈزگە ئادەملەر جىق يەرگە تولا ئېلىپ چىقما جۇمۇ بالاڭنى…!  بىكار يامان كۆزلەر تېگىپ كەتمىسۇن يەنە…؟ دېدى ئۇنىڭ بالىسىغا ھەۋەس قىلغان ھالدا   ،  زۆھرەنىڭ بالىسىمۇ ھەجەرنىڭ كۆڭلىدىكىنى تۇيغاندەك ئۇنىڭغا ئۆزىنى  ئېتىپ، كېلىمەن دەپ شوخلۇق قىلىپ ۋىلىقلاپ كۈلۈپ تۇراتتى    ، ھەجەر زۆھرەنىڭ قولىدىكى بالىغا قولىنى ئۇزۇتۇپ  ، ئالماقچى بولۇپ تۇرۇپ ۋاي…ۋۇي… بۇ بالاڭنى راستلا خام يەۋالغۇدەك بالا بولۇپتۇ جۇمۇ ، خېلى ئالماي باقاي دېسەم ئىچىمگە بىر پارچە ئوت سالدىغۇ…؟ ئاشۇنداق دەپ زۆھرەنىڭ بالىسىنى قۇچىقىغا ئېلىپ زاڭاقلىرىدىن سۆيۈپ    ئەركىلىتىشكە باشلىدى .
							
							         -   ۋاي…بولدى قىلە سۆيۈۋەرمەي بالامنى…! ھازىر سەن ئۇنىڭغا ئىچىڭ كۆيۈپ ئەركىلەتكىنىڭ بىلەن  ، كېچىلىككە يىغلاپ ماڭا  ئارام بەرمەيدۇ  بىكار …؟  ھەي ، بالامغا يامان كۆز تەگسىمۇچۇ… سەندەك بالىسى يوق ، تۇغماس خوتۇنلارنىڭ يامان كۆزى تېگىپ كېتىدۇ…!  ئادەتتە خۇددى  « بەتتەم قوغۇننىڭ ئۇرۇقى جىق  » دېگەندەك ، مېنىڭ ئەتراپىمدىكى جېنىنى ئارانلا بېقىپ كېتىۋالغانلارنىڭ ئۈچتىن- تۆتتىن بالىلىرى بار ، بالىلارغا ھۆ دېگىنە…؟ مېنىڭ بالام ھەر قانچە چىرايلىق بولسىمۇ… ئۇلارنىڭ ئىچى كۆيۈپ يامان كۆزى  تېگىپ يۈرمەيدۇ…! دىدى  ،  
							
							      ئەمما دوستى زۆھرەنىڭ   ، 
							
							     -يامان كۆزى  تەگسىمۇ… سەندەك تۇغماس خوتۇنلارنىڭ كۆز تېگىدۇ…! دېگىنى بەكلا كۆڭلىگە كەلگەن بولۇپ   ،   دەرھال چىرايى تۈرۈلۈپ خاپا بولغان ھالدا 
							
							      - ۋايجان ، ئەجەب بىر يوغان نەرسەڭ بار ئىكەن ، ماۋۇ دوستۇمنىڭ كۆڭلىگە كېلەر دېمەيلا قىلدىڭ بۇ گەپلەرنى ھە…؟ سېنى كۆڭلۈم يېقىن كۆرۈپ  ، ئاران بىر پۇرسەت ئاجرىتىپ   ، سەن بىلەن مۇڭدىشاي…دەرت تۆكۈشەي دەپ كەلسەم… ھەجەر خاپا بولۇپ گېپىنى داۋاملاشتۇرمايلا   زۆھرەنىڭ بالىسىنى ئۇنىڭ قۇچىقىغا تاشلاپ بەردى .
						</p>
						<p>
							7-قىسم 
						</p>
						<p>
							زۆھرە دوستى ھەجەرنىڭ زادى غورۇرىغا تېگىش ئۈچۈن شۇنداق دېدىمۇ… ياكى دوستىغا كۆڭلى يېقىنلىق قىلىپ دېدىمۇ بۇنىسى بىزگە نامەلۇم ، ئىش قىلىپ ئۇنىڭ   بۇ گېپى ھەجەرنىڭ بەكلا غورۇرىغا تېگىپ  كۆڭلى ئازار  يېگەن  ئىدى   ،  ھەجەرنىڭ چىرايلىرىنىڭ تاتىرىپ ئاچچىقتىن لەۋلىرىنىڭ تىترەپ كېتىۋاتقىنىنى كۆرگەن    زۆھرە   ، 
							
							        - ۋاي…ۋۇي… ئادىشىم…! بۇرۇن خېلى گەپ كۆتۈرىدىغان   ، ھەر قانچە قاتتىق چاقچاق قىلساقمۇ ئېغىر ئالمايدىغان  ئىدىڭ…؟ نېم بولدۇڭ ئەجەپمۇ بىر تاۋۇ-نازۇك بولۇپ كېتىپسەنغۇ…؟ شۇنچىلىك قىلىپ قويغان چاقچاقنىمۇ كۆتۈرەلمىسەڭ ، بولدىلا ئاداش ، ساڭا ئارتۇقچە گەپ قىلىدىغان يېرىمۇ قالماپتۇ…؟ زۆھرە  ئاشۇنداق دەپ ھەجىرنىڭ  زاڭىقىدىن يېنىك چىمدىپ قويدى . شۇندىلا ھەجەرنىڭ چىرايىدىكى   مەيۈسلىك تاراپ    سەل كۈلكە يۈگۈرگەندەك بولۇپ ،
							
							
							
							
							
							   - ھەرقانچە بولسا دوستۇم تۇرۇپ ، شۇنداق گەپنىمۇ قىلامسەن…؟   بولدى بولدى ، كۆڭۈلسىز گەپلەرنى قىلىشمايلى ئادىشىم…!    شۇ مەنمۇ ئۆتكەندە سەن ماڭا ئېيتقان گېپىڭنى ئويلىنىپ ، شۇنچە ئەنسىرەپ قورقۇپ تۇرساممۇ…؟ يەنە    سېنىڭ دېگەن گېپىڭ بويىچە  ئىش كۆرۈپ بېقىشنى توغرا تاپتىم ، ئەممازە جېنىم ئادىشىم…! بۇ ئىش ئىككىمىزنىڭ ئارىسىدا سىر بولۇپ قالسۇن جۇمۇ…؟ ئەگەردە ئۆيدىكىلەر بىلىپ قالىدىغان بولسا بۇ جاھاندا ياشىمىسام بولىدۇ…؟   دېدى لىكىن  زۆھرە قەستەنگە    خۇپسەنلىك  قىلىپ ئۆزىنىڭ    ھەجەرگە  ئېيتقان ، سۆزلىرىنى ۋە  كۆرسەتكەن  پىلانىنى  ئېسىگە ئالالمىغاندەك كۆزلىرىنى چىمچىلىتىپ تۇرۇپ   ، 
							
							      - ساڭا دېگەن قايسى گېپىمنى قايسى مەسلىھەتىمنى دەيسەن…؟ ھېچ بىر ئېسىمگە ئالالمايمەنغۇ ئادىشىم…!   دېدى ھەجەر شۇ ھامان خاپا بولۇپ   ، 
							
							       -ۋاي…ۋاي… يالغاندىن ئېسىڭگە ئالالمىغان بولىۋېلىپ ئادەمنى خاپا قىلمىغىنە ئاداش…؟  سەن ماڭا دوختۇرخانىدا ئېيتقان  يولدىشىم  سېتنىيازنىڭ بالىلىق بولالمايدىغانلىقى  ، ۋە مېنىڭ  خەقنىڭ بالىسىنى  بېقىۋالماي… ئۆزۈم ھامىلدار بولۇپ  پەرزەنت كۆرۈشۈشۈم ئۈچۈن    كۆرسەتكەن پىلانلىرىڭچۇ…؟  دېدى ، لېكىن زۆھرە شۇ ھامان قاقاقلاپ كۈلۈپ   ، 
							
							       - ۋاي جېنىم زۆھرە… جان زۆھرە…! مەن مۇنداقلا دەپ قويغان گەپ ئىدى  ئۇ…؟ سەن راستلا چىڭىغا چىقىرىۋالدىڭغۇ…؟   بوپتىلا ئادىشىم سەن شۇ نىيەتكە كەلگەن بولساڭ… ماڭا ئىشىنىپ مەندىن ياردەم تەلەپ قىلغان بولساڭ…بولۇپتۇ ، بۇ ئىشنى ئۆزۈم توغرىلاي…!    ئەمما بۇ ئىشنى ئىككىمىزدىن باشقا ئىنسى-جىن بىلمەيدۇ ئۇقتۇڭمۇ…؟ ئېزىپ- تېزىپ ئاغزىڭدىن يولدىشىڭ سېتنىيازغا ئامراقلىق قىلىپ ، بۇ گەپ چىقىپ كېتىدىغان بولسا…ھەر ئىككىمىزنىڭ كاللىسى كېتىدىغان ئىش بۇ ئېسىڭدە بولسۇن…! دېدى زۆھرە ھەجەرگە ئاگاھلاندۇرۇپ .
							
							       ھەجەر سەل قىزىقىپ زۆھرەدىن سوراپ قالدى .
							
							       - ھەي… زۆھرە…! مەن بىلەن ئۇلاشتۇرماقچى بولغان… ؟ جۈملىدىن گەپنىڭ ئوچۇقىنى قىلغاندا…مېنى ئۇرۇقلاندۇرىدىغان ئۇ ئەر زادى كىمۇ…؟ مەن تونۇمدىمەن تونۇمامدىمەن… ؟ ئۆزى نەلىك… قايسى كەنتتە ئولتۇرىدۇ…؟ ھەجەرنىڭ گېپىنى ئاڭلىغان زۆھرە ئەمدى ئۆزىنى تۇتۇۋالماي قاقاقلاپ كۈلۈپ كەتتى .
							
							       - ھەي ، ئەخمەق خوتۇن ، سەن خۇددى ئەرگە تېگىدىغانغا لايىق تاللىغاندەك سۈرۈشتۈرۈپ كەتتىڭغۇ…؟  ياكى بەگزادە سىتنىيازدىن ئاجرىشىپ  ، مەن ساڭا خورازنىڭ خىزمىتىنى قىلىدىغانغا تېپىپ بېرىدىغان ئەرگە  تېگەي دېگەنمىتىڭ… ؟دىدى   بۇ گەپنى ئاڭلىغان   ھەجەر   ،  ئۆزىنىڭ زۆھرەدىن قاملاشمىغان بىر سوئالنى سوراپ قويغىنىغا خىجىل بولۇپ   ئۆزىمۇ پىخىلداپ كۈلۈپ كەتتى   ، 
							
							       - ماڭە ساراڭ…! قانداقلا بولمىسۇن مەن بىلەن بىرگە بولىدىغان ئەر بولغاندىن كېيىن سۈرۈشتۈرۈپ قويدۇم دە…؟   ماڭا خورازلىق خىزمىتىنى قىلىدۇ… دەپ بومبا ساقال ، يوغان قورساق بىر قېرى ئەرنى ئەكىلىپ ماڭا چاپلاپ قويمىسۇن… دەپ قورقىۋاتىمەن سەندىن…؟   كىم بىلىدۇ سەنمۇ بوش چوكان ئەمەس…! قولۇڭدىن ھەر بالا كېلىدۇ   ، قاراپ تۇرۇپ مېنى باشقىلارغا سولاپ بېرىپ… بىر چالمىدا ئىككى پاختەكنى سوقامسەن تېخى…؟   دېدى ھەجەر ئىچىدە ئويلىغانلىرىنى ئوچۇقلا ئېيتىپ   ،  ھەجەر بۇنداق دېگەن يەردە     زۆھرەمۇ ئىچىدە گەپ يوشۇرۇپ ئولتۇرماي  ، 
							
							       - ھەي ، نېمىلەرنى ئويلاپ كەتتىڭ بايۋەچچە خېنىم… ؟  قانداقلا بولمىسۇن سېنى باشقىلارغا سولاپ بەرسەممۇ قورسىقىڭغا بىر ئوغۇل بالا ئۈندۈرۈۋالساڭ   يەنىلا سەن پايدا ئالغان بولىسەن…؟  ياكى ئۇ ئەردىنمۇ ھەمراھ بولغىنىڭغا ھەق تەلەپ قىلاي دېگەنمىتىڭ يە… ؟
							
							
							
							     - ھەي ، نېمانداق پۇل- مالغا تويمايدىغان خەقلە  سىلەر…؟ شۇنچىۋالا نەچچە يۈز  تۈمەن پۇلۇڭلار…؟ تاغدا نەچچە يۈزلەپ  مال- چارۋىلىرىڭلار بار ، تۇرۇپ شۇنداق ئېسىل بىر زەردار ئائىلىنىڭ كېلىنى تۇرۇپ   … ھەي ، نېمانداق پىت- كۆزلۈك   قىلىدىغانسەن دەيمەن …؟ قارىغاندا ئادەم مال-دۇنيانى جىق تاپقانسېرى پىخسىقلاپ كېتەمدۇ  نېمە ؟ بولدى  ، بولدى گەپنىڭ تېمىسىنى نەگە ئېلىپ كەتتۇق…؟ ساڭا ھەيران قېلىۋاتىمەن جۇمۇ ، ھەجەر…!    چاقچاقنىمۇ بولۇشىغا قىلىشتۇق ئادىشىم ، ئەمدى گەپنىڭ ئۆزىگە كەلسەك ، مەن كېيىن ھەممە ئىشنى توغرىلاپ تەييار قىلغاندا    سېنى ئۆزۈم ئىزدەپ بارىمەن  ، سەن بۇ ئىشلارنى كاللاڭغا كىرگۈزۈپ ھودۇقۇپ يۈرمەي… ھېچ ئىش بولمىغاندەك  ئۆيۈڭدە ئىشلىرىڭنى قىلىپ  ئولتۇرىۋەرگىن   ،  مەن ئالدى بىلەن ساڭا لايىق نامزاتنى تېپىپ   ، ئىشنى توغرىلاپ  ، ۋاقىتنى بەلگىلەپ .  ئاندىن ساڭا خەۋەر قىلىمەن…! دىدى  ، 
							
							
							
							 ھەجەر   زۆھرە بىلەن قانداق قىلىش توغرۇلۇق مەسلىھەتلىشىپ بىردەم ئولتۇرۇپ    ئۆيگە قايتىشقا ئالدىرىدى ، چۈنكى ھەجەر  بۇ يەردىن چىقىپ ئاتا- ئانىسىنىڭ ئۆيىگە بارمىسا بولمايتتى . ھەجەر دوستى زۆھرە بىلەن خوشلىشىپ باياتىن ھارۋىدا قويۇپ قويسا… يولدىن ئۆتكەن- كەچكەن  بىرەرسىنىڭ ئېلىپ كېتىشىدىن ئەنسىرەپ كۆتۈرۈپ زۆھرەنىڭ ئۆيىگە ئېلىپ كىرگەن قېيىناپىسى ھاۋاخان ئاپىسىنى يوقلاش ئۈچۈن قىلىپ بەرگەن زەللىنى قولتۇقىغا قىسىپ ئېلىپ ماڭغان ئىدى . بۇنى كۆرگەن زۆھرە   ، 
							
							        - ھەي ، ھەجەر بىر ئىشنى ئۇنتۇپ قالدىڭمۇ قانداق… ؟ بۇ ئۆيگە داستىخان قىلىپ كەلگەن ئادەم… بوغچاڭنى يەشمەيلا ، يەنە قوينىغا تىقىپ چىقىپ كېتىۋاتىسەنغۇ…؟ دىدى  ،  ھەجەر شۇندىلا ئۆزىنىڭ قاملاشمىغان بىر ئىشنى قىلىپ قويغىنىنى ئېسىگە ئېلىپ   ،   
							
							      ۋاي…ئۆلەي جېنىم ئادىشىم…!  شۇ خىيالىم جايىدا بولمىغاندىن كېيىن… ساڭا داستىخاننى يەشمىگىنىم بىر ئېسىمدە يوق…!  ئەكەلگەن   سوۋغا سالامنى يەنە باشقىدىن ئېلىپ مېڭىپتىمەن ئەمەسمۇ…؟ دېدى ئاپامنى يوقلاپ بارىدىغانغا تەييارلاپ ماڭغان دېيىشكە يۈزى چىدىماي… ۋە قېيىنانىسى ھاۋاخان ، چىگىپ بەرگەن ، قەن-گېزەك ناۋات   دېگەندەك بىر پەتنۇس تاتلىق-تۈرۈمنى زۆھرەنىڭ   تاماق ئۈستىلىگە قويۇپ كۆزى قىيمىغان ھالدا ئۇنىڭغا قاراپ  قويۇپ  دەرۋازىغا ماڭدى .
							
							
							
							
							
							ھەجەر زۆھرەنىڭ ئۆيىدىن چىقىپ ئاتا- ئانىسىنىڭ ئۆيىگە كەلگۈچە   چۈش بولايلا دەپ قالغان ئىدى .   ھەجەر ئاپىلىرىنىڭ ئۆيىگە كەلگەندە ھەجەرنىڭ ئاپىسى زۇمرەتخان چۈشلۈك تاماققا خېمىر يۇغۇرۇۋاتقان بولۇپ   ، قىزى ھەجەرنىڭ بىمەھەل بىر ۋاقىتتا كىرىپ كېلىۋاتقىنىغا سەل ھەيران بولغان ھالدا  ، 
							
							         - ۋۇي قىزىم…!   بۈگۈن كۈن نەدىن چىقىپ كەتتى…؟  ياكى ئەتىگەنگە تايىن ئەمەس ، ياكى چۈشكە تاينى ئەمەس ، قەرەلسىزلا بىر ۋاقىتتا كېلىپ قالدىڭغۇ…؟ تىنچلىقتۇ…؟  بۇ ۋاقىتتا     ئۆگزىدە كەپتەرلىرىگە دان سېپىپ سۇ قۇيىۋاتقان خالىق ئاكا ئايالى زۇمرەتخاننىڭ قىزىغا ئېيتقان گەپلىرىدىن ھەجەرنىڭ كەلگەنلىكىنى بىلىپ    ئۆگزىدىن شوتى بىلەن پەسكە چۈشۈشكە باشلىدى،
							
							       تىنچلىقمۇ قىزىم…! مەتقاسىم ھاۋاخان قۇداملار ياخشى تۇرۋاتامدۇ…؟ ئوغلۇم سېتنىيازچۇ…؟ دېھقانچىلىق ئىشلىرىغا ئادەم سېلىپ   ، شۇلار  بىلەن ئالدىراش  يۈرىۋاتامدۇ   …؟  ئەسلىغۇ ئادەم ئىشلىتىش بەكلا تەس بىر ئىش…!  ھازىرقى ئىشلەمچىلەرمۇ بەك ھىيلىگەرلىشىپ كەتتى  ، ئۆينىڭ ئىگىسى بولسا  بىر خىل ئىشلەيدۇ   ،
							
							
							
							ئۆي ئىگىسى  ئازراقلا  كۆزدىن نېرى بولسا…توپلىشىپ ئولتۇرۇپ قۇرۇق پاراڭ سوقۇپ ئولتۇرغىنى ئولتۇرغان…؟  ئۇلارنىڭ خىيالىدا ، نە ماۋۇ ئىش تۈگىمەيۋاتقىنى  بىلەن ياكى پەسىلنىڭ كېتىۋاتقىنى بىلەن بىر خىيالى يوق…«كۈن بۇياققا ئۆتسۇن پۇل ئۇياققا» دېگەن مەقسەتتە ۋاقىت ئۆتكۈزىدۇ . ھە ، بالام ، سەن بىزنى يوقلاپ كەتكىلى ، تېخى بەش كۈن بولماي تۇيۇقسىز كېلىپ قاپسەنغۇ…؟ دىدى،
							
							
							
							ئەمدى ھەجەر ئاتىسى خالىق ئاكا بىلەن ئاپىسى زۇمرەتخاننىڭ ، خۇددى دېيىشىۋالغاندەك ئۆزىگە دېگەن گېپىدىن سەل خاپا بولۇپ  تۇمشۇقلىرىنى ئۇچلاپ تۇرۇپ   ، 
							
							        -  ۋاي…ۋۇي ، ئاتا-ئاپا ، ھەر ئىككىڭلار ئوخشاشلا ، مېنىڭ بۇ يەرگە كەلگىنىمنى خالىمىغاندەك سۆزلەپ كەتتىڭلارغۇ…؟   شۇ كېچە چۈشۈمگە كىرىپ قاپتىكەنسىلەر  …؟ سىلەرنى سېغىنىپ    ئەتىگەندىن كېلەي دېسەم  …قېيىنانامغا ئېغىز ئاچالماي مىڭ تەستە گەپ قىلىپ ، بۇ يەرگە كەلسەم…ئەجەپمۇ بىر كۆڭلۈمگە ئازار بەردىڭلار…؟  دېدى دۈمسايغان ھالدا   ،  قىزى ھەجەرنىڭ خاپا بولغىنىنى كۆرگەن خالىق ئاكا ئۇنىڭغا چۈشەندۈرۈپ   ،
							
							
							
							                -  ئەمدى شۇ جېنىم بالام ناھايىتى مېھماندارچىلىقى  كۆپ  ، باي ، زەردار ئۆيدە كېلىن بولۇپ تۇرىۋاتىسەن ، شۇڭلاشقا  ، ھە… دېسە بۇ ئۆيگە بىزنى يوقلاپ ماڭىمەن دېسەڭ . ئۇ ئۆينىڭ ئىشلەمچىلىرىنىڭ قورسىقىغا ئاش-تاماق ، قىلىدىغانغا قېيىناناڭ  ھاۋاخان قۇدام  سەل قىينىلىپ قالمامدۇ…؟ يەڭگەڭنى بار دېگەن تەقدىردىمۇ ، ئۇنىڭ قۇچىقىدا بالىسى بار ، تۇرسا…خۇددى ئۇنىڭغا سىلىق سالغاندەك نەچچە كۈندە بىر بۇ ئۆيگە كېلىۋالساڭ ئەپلەشمەيدۇ   . دە ، بىزمۇ ساڭا ياخشى بولسۇن دەپ بۇ گەپنى قىلىۋاتىمىز قىزىم…! بولمىسا نەدىمۇ ئۆز قىزىنى سېغىنمايدىغان ، ئاتا-ئانا بولسۇن   ، دېدى 
						</p>
						<p>
							8-قىسم 
						</p>
						<p>
							ھەجەر ئاتا- ئانىسىنىڭكىگە كېلىپ رەسمىيەت يۈزىسىدىن بىرەر سائەتتەك   ئولتۇرغاندىن كېيىن   ،  قايتىپ كېتىش ئۈچۈن ئېشەك ھارۋىنىڭ بېشىنى    دەرۋازا تەرەپكە توغرىلىدى   ،  بۇ ۋاقىتتا ھەجەرنىڭ ئاپىسى زۇمرەتخان قۇدىسى ھاۋاخان ۋە كۈيوغلى  سېتنىيازغا دەپ بىر تاۋاق    ئوخشىغان پولونىڭ ئۈستىگە نەچچە گادازا گۆشنى بېسىپ زەنلى قىلىپ ئوراپ ئېلىپ چىقتى   ،  ۋە قىزى ھەجەرگە   ،
							
							       -    ئۆيگە قايتىپ بارغاندىن كېيىن  مېنىڭ قىلغان نەسىھەتلىرىمنى قۇلىقىڭدا چىڭ تۇتۇپ   ، قېيىناناڭنىڭ خىزمىتىنى ياخشى قىلغىن بالام…!    تېرىساڭ ئورارسەن دېگەن گەپ بار ، ھازىر قېيىناناڭغا ، قانچىلىك ياخشى خىزمەت قىلساڭ…كېيىن  سەنمۇ بالىلىرىڭدىن ياخشىلىققا ھەسسىلەپ ياخشىلىق كۆرىسەن…!  بولدى بالام سېنى ، تولا گەپكە تۇتماي…!    دېھقانچىلىقنىڭ ئالدىراش پەيتلىرىدە… ئۆيۈڭلاردىكىلەر ئالدىراش  ئېتىز- ئېرىق ئىشلىرىغا   ، ئادەم  ياللاپ  ئىشلىتىۋاتقان ۋاقىتلاردا ، ھەرگىز بىزنى يوقلاپ كېلىمەن دەپ ، بۇ يەرگە كېلىپ يۈرمە…! ئىشلەمچىلەرنىڭ قورسىقىغا ئاش-تاماق ئېتىدىغان ئىشتا… قېيىناپاڭ ھاۋاخان قىينىلىپ قالمىسۇن…!  زۇمرەتخان شۇنداق دەپ قىزى ھەجەرگە بىر مۇنچە نەسىھەت گەپلەرنى قىلىپ يولغا سالدى . ھەجەر ئۆيگە قايتىپ كەلگەندىن كېيىنمۇ    پۈتۈن ئەس خىيالى دوستى زۆھرەدە قالغان بولۇپ ئۇنىڭ قاچانلاردا ئۆزىنى ئىزدەپ كېلىپ  ،  خوش خەۋەر يەتكۈزۈشىنى ، تەقەززالىق بىلەن ساقلاپ تىت- تىت بولۇپ يۈرەتتى   ،  ئۇ بەزىدە ئۆز خىيالى بىلەن خىيال سۈرۈپ بىر ئىشلارنى قىلىۋاتقاندا باشقىلار چاقىرىپ قالسا… تۇيۇقسىز چۆچۈپ كېتەتتى   ،  ھەجەر دوستى زۆھرەنىڭ بۇ پىلانىغا ماقۇللۇق بىلدۈرگەن بولسىمۇ ، يەنە بىر تەرەپتىن بەكلا ئەنسىرەپ خاتىرجەمسىزلىنىپ تۇرۇۋاتقان ئىدى . ھەجەر مۇشۇنداق جىددىيچىلىك ئىچىدە   ئاشخانىدا تاماق قىلغان ۋاقىتلىرىدا  ، قازان بېشىغا ئۆتسىمۇ   ،  خىيالىنى بىر يەرگە يىغالماي… قورۇمىغا تۇز سالدىم دەپ… سۇدا سېلىپ  ،  ياكى بولمىسا ھېلى تۇز سالغىنىنى ئېسىدە يوق ، قايتا سېلىپ قورۇمىنى يېگۈسىز تۇزلۇق قىلىپ   ،   بىر نەچچە كۈننى ئۆتكۈزدى   ،  بىر كۈنى ھەجەر قېيىنانىسى ھاۋاخان بىلەن   ،  تونۇر بېشىدا نان يېقىش ئۈچۈن    ناننىڭ زۇۋۇلىسىنى چوڭايتىپ  بېرىۋاتقان  ئىدى  ،
							
							         -     تىنچلىقمۇ ھاۋاخان ئاچا…! قانداق مىجەزلىرى ياخشى تۇرۋاتاملا،؟ ھېلىمۇ ، شۇنداق تېمەن ، ئوبدان تۇرۇپتىلا…!  ھەي ، ھەجەر   … سەن ياش بولغاندىن كېيىن  ، تونۇرغا  ناننى سەن ياقساڭ بولمامدۇ…؟
							
							      -  بېشىنى كۆتۈرمەي ھە ، دەپ ناننىڭ زۇۋۇلىسىنى يىسلاپ چوڭايتىۋاتقان ئەجەر…خۇددى ئاسماندىن چۈشكەندەكلا تۇيۇقسىز ئالدىدا پەيدا بولۇپ  قالغان  دوستى زۆھرەنىڭ   ، قېيىناپىسى ھاۋاخان ھەددىدىن ئەھۋال سوراپ دېگەن گەپلىرىدىن چۆچۈپ    بېشىنى كۆتۈرۈپ ئالدىدا جىلمىيىپ تۇرغان زۆھرەنى كۆرۈپ  ھودۇقۇپ كەتكەنلىكتىن تاس قالدى قولىدىكى    يېسلاپ چوڭلىتىۋاتقان زۇۋۇلىنى تاختىدىن يەرگە چۈشۈرۋەتكىلى   ،  زۆھرە كەبدەسلىك بىلەن سىيرىلىپ چۈشۈپ كېلىۋاتقان تاختىنى تۇتۇۋېلىپ   ،
							
							       - ۋاي… دىققەت قىلە ئادىشىم…! يىگىرمە ياشتىن ئاشقان… ئەرگە تەگكەن خوتۇن تۇرۇپ   ، نېمانداق  كىچىك بالىدەك ، شاللاقلىق قىلىپ يۈرۈيسەن…؟   دىدى  ،   ھاۋاخان ھەدە ،  تونۇر بېشىغا كېلىپ ئۆزىگە سالام قىلىۋاتقان ناھايىتى پوزۇر مودا ياسىنىۋالغان  قىزنى دەماللىققا ئېسىگە ئالالماي    دەقىقە   تۇرۇپ قالدى   ،  ۋە    ئۆزىدىن ناھايىتى قىزغىن ئەھۋال سوراپ ، خۇشامەت قىلىپ سۆزلەۋاتقان ، بۇ قىزنى تونۇمىغانلىقىنى چاندۇرۇپ قويماسلىق ئۈچۈن چىرايىغا كۈلكە يۈگۈرتۈپ جىلمىيىپ پېشانىسىدىن   تەكچىرەپ    تۆكۈلۈۋاتقان تەرلىرىنى سۈرتۈپ تۇرۇپ   ،
							
							          - تىنچلىقمۇ قىزىم…! تىنچ تۇرۇپسىز   ، قانداق ئەھۋالىڭىز ياخشىمۇ…؟ ئەجەب بىر ئەپسىز ۋاقتىدا كېلىپ قالدىڭىز…؟
							
							          - گۈلھەجەر…! بولمىسا… يەڭگىڭىز   زۆھرەخاننى تونۇر بېشىغا  چاقىرىپ قويۇپ   ، سىز مېھماننى ئۆيگە باشلاڭ قىزىم …!  سىزنى يوقلاپ كەلگەن دوستىڭىزنى تونۇر بېشىدا ، بۇنداق تۇرغۇزۇپ قويساق سەت تۇرمامدۇ…؟ دېدى .    ئەمما ، زۆھرە شۇ ھامان   ،
							
							        - ۋاي بولدى ئاچا… ھېچقىسى يوق ، نان بىردەمدە يېقىلىپ تۈگەيدىغان تۇرسا…؟  مەنمۇ ياردەملىشەي بولمىسا ، ئۇ شۇنداق دەپ   ،  تونۇرنىڭ يان تەرىپىدىكى قول يۇيىدىغان چۆگۈننىڭ قېشىغا بېرىپ قوللىرىنى يۇيۇپ    كېلىپ زۇۋۇلىنى بېسىپ چوڭلىتىشقا باشلىدى . ئۇلار  يېرىم سائەتتەك زۇۋۇلىنى ئۇتتۇرلۇق چوڭلىتىپ   ، تونۇرغا  ياققاندىن كېيىن داستىكى خېمىر تۈگەپ نانمۇ يىقىلىپ بولدى .  قىزىرىپ يۈزلىرى  تەرلەپ ھۆل بولۇپ كەتكەن ھاۋاخان  ھەدە   ،    زۆھرەنىمۇ ئاۋارە قىلىپ نان ياسلاتقىنىغا سەل خىجىل بولغاندەك   ،
							
							       - سەت بولدى قىزىم…ئاران بىر كەلگىنىڭىزدە سىزنىمۇ تونۇر بېشىدا  ئىشقا داخىل قىلىپ قاملاشمىغان بىر ئىش قىلدۇق…!  دېدى ئىشىكنىڭ ئالدىدىكى يولنىڭ ، نېرىق تەرىپىدىكى كىچىك  ئېرىقت ئېقىۋاتقان  مۇزدەك  تور بار سۈيىدە  يۈزلىرىنى يۇيۇپ تۇرۇپ   ،  ئۇنىڭغىچە ھەجەرمۇ يېقىلىپ ئۇتتۇرلۇق پىشىپ تونۇرنىڭ ياقىسىغا ئېلىۋەتكەن نانلارنى يوغان سېۋەتكە سېلىپ يىغىپ ئۈلگۈرگەن ئىدى . زۆھرە ئىتتىك كېلىپ نان سېلىنغان  سېۋەتنىڭ بېغىنىڭ  بىر  تەرىپىدىن تۇتۇپ   ھەجەر بىلەن ئىككىسى ئۆي تەرەپكە ئېلىپ ماڭدى   ،  ھاۋاخان ھەدە تونۇرنىڭ ئوتىنى ئىچۈرۈپ ئۈستىنى چۆمكەپ يېپىۋەتكەندىن كېيىن قالدۇق نەرسىلەرنى يىغىپ     ھويلىغا كىرىپ كەلدى   ،   ھەجەر  سېۋەتتىكي ناننى    ھويلىدىكى چوڭ سۇپىنىڭ ئۈستىگە سېلىنغان داستىخانغا يىيتىۋەتكەندىن كېيىن   ،  قېيىناپىسى ھاۋاخان ھەدىنىڭ
							
							       -    دوستىڭىزنى مېھمانخانا ئۆيگە باشلاپ چاي راستلاڭ…! دېگىنىگىمۇ قۇلاق سالماي   … زۆھرەنى ئىتتىك ئۆزلىرىنىڭ غوجرا ئۆيىگە باشلاپ ماڭدى . چۈنكى ئۇنىڭ بۈگۈن ئۆزىگە   بىرەر خەۋەر ئېلىپ كەلگەنلىكىنى    بىلەتتى .
							
							        ھەجەر دوستى زۆھرەنى غوجىرا ئۆيىگە ئېلىپ كىرىپ ئىشىكنى يېپىۋەتكەندىن كېيىن    دېرىزىدىن ھويلا ئىچىگە بىر قاراپ قويۇپ زۆھرەنىڭ ئالدىغا كەلدى  ، ۋە ئۇنىڭ قوللىرىنى تۇتۇپ   ،
							
							      - ئېيتە ئادىشىم…! بەكلا جىددىيلىشىپ كېتىۋاتىمەن  ، ئىشلار قانداق بولدى…؟ دەپ سورىدى .
							
							      زۆھرە دوستى ھەجەرنىڭ    ئۆزىنىڭ ئاغزىغا تەقەززا بولۇپ  تەلمۈرۈپ تۇرغان ھالىتىگە قاراپ پىخىلداپ  كۈلگىنىچە .
							
							      - ھەي جىنتەك ، مەن تېخى سېنى يولدىشى سېتنىياز بايۋەچچىگە بەكلا سادىق دېسەم… سەنمۇ باشقىلار بىلەن كۆڭۈل ئېچىپ بېقىشقا قىزىقىپ قالغان ئوخشىمامسەن…؟ بەك تەقەززا بولۇپ كەتتىڭمۇ…؟ دېدى  قاش كۆزىنى ئوينىتىپ  تۇرۇپ . ھەجەر ئىتتىك كېلىپ    دوستى زۆھرەنىڭ ئاغزىنى قولى بىلەن ئېتىپ تۇرۇپ دەرىزىدىن   ھويلا ئىچىگە ئەنسىزلىك  بىلەن قاراپ قويۇپ    ،
							
							           - زۇۋانىڭنى ئۆچۈرۈپ بى…! سەنمۇ مېنىڭ دوستۇم بولۇپ قالدىڭمۇ…؟ ھېيىقماستىن مۇشۇنداق گەپنى قىلىۋاتىسەن…!  بىلەمسەن تامنىڭمۇ… قۇلىقى بار جۇمۇ…؟ گەپ-سۆزگە دىققەت قىلمىساق…ئىش ۋۇجۇدقا چىقماي تۇرۇپ    ، بىكار يېمىگەن مانتىغا پۇل تۆلەپ يۈرۈيدىغان ئىش بولمىسۇن بۇ يەردە   …؟  نەدە يوق  گەپنى قىلىدىكەنسەن ؟ مەن ئۇنداق ئىشقا قىزىقىپ ئالدىراپ كەتمىدىم…شۇ مەنمۇ ئۆزۈمنىڭ كېيىنلىكىنى   ،  مۇشۇ ئۆيدىن  تۇغماس خوتۇن دېگەن نام بىلەن    قوغلىنىپ   چىقىپ كەتمەي… پۇت تىرەپ تۇرۇپ    ھەجەر خېنىم بولۇشنى  ئويلاپ ئامالسىز    ، مۇشۇنداق كاللا كېتىدىغان ئىشقا تەۋەككۈل قىلىۋاتىمەن   …!  ھەي ، ئەزمەڭنى ئەزمەي تېز گەپ قىلە…! قانداق بولدى…؟ مۇشۇ ئىش كاللامغا كىرىۋېلىپ خاتىرەم جايىدا ئەمەس ، ھازىر قويغان نەرسىنى    ھازىر تاپالمايمەن    ، قويغان تۇتقىنىمنى بىلەلمەيدىغان    بولۇپ قالدىم    ، بەزىدە ۋاز كېچىپمۇ قالىمەن  …! يەنە كېيىنكى ئىشلارنى   ئويلاپ    ئەگەردە بۇ ئۆيگە بىر مىراسخور ئوغۇل تۇغۇپ بەرسەم… كېيىنكى كۈنلەردە خانىشتەك تۇرمۇش كەچۈرىدىغانلىقىنى ئويلىسام… كاللامنى قولتۇقۇمغا قىسىپ تۇرۇپ   ، تەۋەككۈل قىلىشنى  قارار قىلىمەن ، ئەمما سەن مۇشۇنداق كەينىگە سۈرىۋەرسەڭ… ئۇ ئىش ۋۇجۇدقا چىقىش تۈگۈل ، مەنمۇ كاللامدىن كېتىپ  ساراڭ بولۇپ قالىدىغان ئوخشايمەن  …!  دىدى  ،   ھەجەرنىڭ سۆزلىرىنى ئاڭلىغان زۆھرە كۈلكىسىنى توختىتىپ   ،
							
							        - مانا ، ئادىشىم سېنىڭ غېمىڭنى يەپ ، بۈگۈن مەنمۇ تەۋەككۈل قىلىپ ، بۇ جايغا كەلدىمغۇ…؟  ئەمدى ئۆز گىپىمىزگە كەلسەك…  سەن ئەتە بىر ئامال قىلىپ نەرسە- كېرەك سېتىۋېلىشنى باھانە قىلامسەن…؟ ئۆيۈڭدىكىلەرگە نېمىلا دەپ ئىشەندۈرسەڭ مەيلى   ، بازارغا كىرسەڭ       بىرەر ئاشخانىدا كۆرۈشەيلى   ، مەن سېنى بۇ قىيىن كۈنلەردىن قۇتقۇزۇپ ھاجىتىڭدىن  چىقىدىغان ئەرنى ئاشۇ ئاشخانىغا باشلاپ كىرسەم   ، بىرلىكتە  تاماق يېگەچ كۆرۈشۈپ سېنىڭ ئۇ  قۇتقۇزغۇچۇڭ خورازنى سەن بىلەن  تونۇشتۇرۇپ قويۇپ    قايتىپ چىقىمەن…! قالغان ئىشلار ئۆزۈڭلارغا قالدى . بىرەر مېھمانساراينىڭ ياتىقى بولامدۇ…خالىراق  بىر يەرگە كىرىپ ئىشنى توغرىلاپ ئۇرۇقنى سالدۇرۋالغاندىن كېيىن چاندۇرماي قايتىپ چىقارسەن…! ھە راست…! ئۇ ئەر بىلەن كۆرۈشۈپ ئۇنى ياخشى كۆرۈپ قالدىم دەپ  ماڭا ئاۋارىچىلىق تېپىپ يۈرمە   جۇمۇ…؟  دېدى زۆھرە .
						</p>
						<p>
							9-قىسم 
						</p>
						<p>
							  زۆھرەنىڭ گېپىنى ئاڭلىغان ھەجەر تۇمشۇقلىرىنى پۈرۈپ تۇرۇپ   ،
							
							       - ۋاي… قويغىنە زۆھرە…! نەدە يوق  گەپنى قىلىدىكەنسەن ، ئەگەر مەن كېيىنكى مۇشۇ ئۆيدە پۇت تىرەپ   ، ئوغلۇمنى مىراسخور قىلىپ  ، خانىشتەك تۇرمۇش كەچۈرىدىغىنىمنى ئويلىمىسام… ھەرگىز يولدىشىم   سېتنىيازغا يۈز كېلەلمەيدىغان ، بۇنداق ئىشنى قىلمىغان بولاتتىم…؟  ھەرقانچە بولسا بىر قېتىم ئۇ ئەرنى ياخشى كۆرۈپ ئاشىق- بىقارار بولۇپ قالماسمەن…؟     ياكى ماڭا بىر ئاق ئاتلىق شاھزادىنى تونۇشتۇرمىغانسەن…؟ دېدى پىخىلداپ كۈلۈپ   ،  ھازىر زۆھرەنىڭ گەپلىرى بىلەن ھەجەرگىمۇ خېلى تۇغۇش كىرىپ    ،   نەچچە ۋاقىتتىن بىرى ھەجەرنى  قىيناۋاتقان  قورقۇنېچلىرى خېلىلا تۈگەپ قالغان ئىدى . زۆھرە… ھەجەر بىلەن ئەتە بازاردا مەلۇم بىر ئاشخانىدا كۆرۈشىدىغانغا دېيىشىپ مەسلىھەتنى پۈتتۈرگەندىن كېيىن   ،
							
							        - ئەتە چۇقۇم    ياقۇپجان مەززىلىك
							
							 تائاملىرى  ئاشخانىسىغا    دېيىشكەن ۋاقتىمىز بويىچە سائەت ئون بىرگە ئۈلگۈرۈپ يېتىپ بارمىساڭ بولمايدۇ جۇمۇ   …؟  دەپ يەنە بىر قېتىم تەكىتلەپ قويغاندىن كېيىن  كېتىش ئۈچۈن ھويلىغا چىقتى . ھەجەرنىڭ قېيىنانىسى ھاۋاخان ھەدە   ، باياتىن ھەجەر بىلەن زۆھرە سېۋەتتە كۆتۈرۈپ ئەكىرىپ سۇپىغا يېيىپ قويغان  سوۋغان  نانلارنى    قايتىدىن نان سېۋىتىگە تىزىۋاتقان ئىدى . زۆھرەنىڭ ھەجەر بىلەن خوشلىشىپ چىقىۋاتقىنىنى كۆرۈپ قىلىۋاتقان ئىشىنى قويۇپ   ،
							
							       - قىزىم…! چايمۇ ئىچمەي ئالدىراپلا ماڭدىڭىزغۇ…؟ كېلىن بالام بىلەن مۇڭدىشىپ  بىردەم ئولتۇرسىڭىز   ھازىرلا تاماق  قىلماقچى ئىدىم   …؟ دېدى ناھايىتى مېھرىبانلىق بىلەن   ،
							
							       زۆھرەمۇ ئىتتىك كېلىپ ھاۋاخان  ھەدىنىڭ قوللىرىنى تۇتۇپ  ،
							
							      - رەھمەت  ئاچا ، مەن يەنە تامىقىڭىزنى يېگىلى باشقىدىن كېلەرمەن ، بۈگۈن يۇقارقى مەھەللىگە بىر
							
							ئىش بىلەن ماڭغان ئىدىم     ،  ئۆتەر يولدا بولغاندىن كېيىن دوستۇم ھەجەرنى كۆرۈپ ئۆتەي دەپ كىرگەن…!  ماقۇل ، ئاچا ، خوش ئەمىسە سالامەتلىكىڭىزنى ئاسراڭ ، ئۇ شۇنداق دېگىنىچە ھاۋاخان بىلەن خوشلىشىپ ئۆزىنى ئۇزۇتۇپ بىرگە چىققان ھەجەر بىلەن  دەرۋازا ئالدىغا قاراپ ماڭدى   ، دەرۋازا ئالدىغا چىققاندىمۇ ھەجەرگە قاراپ   ،
							
							       - دېگەن گەپلىرىمنى ئۇنتۇپ قالما جۇمۇ…؟ ئەتە چۇقۇم دېگەن ۋاقتىدا يېتىپ بارغىن…! دەپ ، يەنە بىر قېتىم ئەسكەرتىۋېتىپ يولىغا يۈرۈپ كەتتى . ھەجەر زۆھرەنى ئۇزىتىپ قويۇپ قايتىپ كىرگەندىن كېيىن ئەتە بازارغا بېرىش ئۈچۈن نېمىنى باھانە قىلىشنى بىلەلمەي كاللىسى بەكمۇ قاتتى   ، ئادەتتىكى ۋاقىتتا نەرسە- كېرەك سېتىۋالغىلى بارىدىغان ئىش بولسا ، بۇنچىلىك ئەنسىرەپ كاللا قاتۇرۇپ پىلانلاپ كەتمىگەنمۇ بولاتتى ، چۈنكى« ئوغرىنىڭ يۈرىكى پوك- پوك  » دېگەندەك ، ھازىر ھەجەر ئەتە ناتونۇش  باشقا ئەر بىلەن ناشايان  ئىش قىلىدىغانلىقىنى ئويلىسا  … يۈرىكى ئەنسىز سېلىپ  ،  قانداقلا  باھانە تۆزىسە… قاملاشمايۋاتقاندەك تۇيۇلىۋاتاتتى .   بۇ چوڭ باي ئائىلىدە ئەسلى كېلىنلەرنى قېيىنانىسى ھاۋاخان ھەدە باشقۇرىدىغان بولغاچقا… ئەرلىرىدىن رۇخسەت سورىمىسىمۇ قېيىنانىسى ھاۋاخانغا قانائەتلىنەرلىك بىرەر باھانە سەۋەب كۆرسىتىپ رۇخسەت سورىمىسا بولمايتتى . بازارغا نەرسە كېرەك سېتىۋالغىلى بارىمەن دېسە…  ھەجەرنىڭ  زادى نېمە سېتىۋالىدىغانلىقىنى سورايتتى   ، دوختۇرخانىغا تەكشۈرۈتكىلى بارىمەن دېسە… يولدىشى سېتنىيازنى قېتىپ قوياتتى   ،  ھېچ بىر ئۆزىنى قايىل قىلغۇدەك باھانە سەۋەب تاپالمىغان ھەجەرنىڭ    ئىچى سىقىلىپ ساراڭ بولاي دېدى . ئاخىرى كۆزىنى يۇمۇپلا يالغاندىن بىرنى توقۇپ قېيىنانىسى ھاۋاخان ھەدىگە كەچلىك تاماقتىن كېيىن    داستىخاندىكى قاچا قومۇشلارنى يىغىشتۇرۇپ تۇرۇپ   ،
							
							          - ئاپا ، ئەتە بازارغا كىرىپ چىقاي دېگەن  ئىدىم…    بۈگۈن دوستۇم زۆھرە كەلگەندە  ،  ئىككىمىز  بىلەن  بىللە ئويناپ چوڭ بولغان    ، ھەم  مەكتەپتە  بىرگە  ئوقۇغان ، گۈلسۈم ، دېگەن ساۋاقدىشىمنىڭ  ، كېسەل بولۇپ دوختۇرخانىدا يېتىپ قالغانلىقىنى ئاڭلاپ   بەكلا كۆڭلۈم يېرىم بولدى  ، زۆھرەنىڭ دېيىشىچە ئەتە بازارغا دوختۇرخانىغا گۈلسۈمنى يوقلاپ بارىدىكەن…؟ مەنمۇ ئازراق ئۇششاق- چۈششەك نەرسە-كېرەك سېتىۋالغاچ  بازارغا بېرىپ  ، ناھىيلىك دوختۇرخانىدىكى گۈلسۈمنى يوقلاپ قويايمىكىن دېگەن… دېدى .
							
							       ئەزەلدىن كۆڭلى يۇمشاق ، مېھرىبان ھاۋاخان ھەدە… ھېچقانچە ئويلانمايلا   ،
							
							       -    ياخشى ئويلاپسىز جېنىم بالام…! ئادەم ئاغرىپ قالغاندا بەكلا كۆڭلى نازۇكلىشىپ دىلى سۇنۇق بولىدۇ ئەمەسمۇ…؟ دوستىڭىز ھەم  ساۋاقدىشىڭىز بولغاندىن كېيىن ئوبدانراق تەييارلىق قىلىپ يوقلاپ قويۇڭ…! بولدى ، خاتىرجەم بولۇڭ…! ئەتە چۈشلۈك تاماقنى    يەڭگىڭىز زۆھرەخان بىلەن ئىككىمىز تەييارلىساق بولىدۇ  ،  دوستىڭىز گۈلسۈمنى دوختۇرخانىغا يوقلاپ بارسىڭىز…ھەقاچان سىلەر ئۈچ ساۋاقداش دوستنىڭ سىردىشىپ دېيىشىدىغان بالىلىقتىكى نۇرغۇن گەپلىرىڭلار بولۇشى مۇمكىن… ئۆيدىن ئەنسىرەپ قايتىپ كېلىشكە ئالدىراپ كەتمىسىڭىزمۇ بولىدۇ    قىزىم…! ئاران بىر ئۆيدىن چىققاندا ، دوستلىرىڭىز بىلەن ئوبدان مۇڭدىشىپ  ، بازار ئايلىنىپ   ئۆزىڭىزگە لازىملىق نەرسە-كېرەك سېتىۋېلىپ كېلىڭ…!   ھاۋاخان ھەدە شۇنداق دەپ شىپىڭ  دېخاۋ كۆڭلىكىنىڭ ئۈستىگە كىيگەن مەخمەل كەمزۇل جىلىتكىسىنىڭ  ئىچ يانچۇقىدىن بىر تۇتام پۇلنى چىقىرىپ ئارىسىدىن يۈز كوي پۇلنى ئايرىپ ھەجەرگە ئۇزاتتى   ،
							
							       -  مەڭ بالام… بازارغا كىرسىڭىز نەرسە كېرەك سېتىۋالىدىغانغا پۇل لازىم  بولىدۇ…! بۇنى يېنىڭىزغا سېلىپ قويۇڭ… دىدى  ،
							
							    ئەمما ھەجەر خىجىل بولغان ھالدا  ،
							
							      - بولدى  ئاپا…! نەچچە كۈن ئىلگىرى بەرگەن پۇللىرىنىمۇ تېخى خەجلەپ بولالمىدىم   ،  دېدى .
							
							     - ۋاي ، مەن بەرگەندىن كېيىن ئېلىڭە…؟  بازارغا كىرگەندە پۇل ئارتۇقلۇق قىلمايدۇ  ، ئېشىپ قالسا ياندۇرۇپ چىقارسىز…؟ دېگىنىچە ھەجەرنىڭ ئالمايمەن دېگىنىگە قويماي  قولىغا تۇتقۇزۇپ قويدى .
							
							      ھەجىرنىڭ مۇشۇ تاپتا ، بۇ ساددا ، مېھرىبان ئايالنى ، يالغان سۆزلەپ ئالىدىغانلىقىغا ئازابلىنىپ ۋىجدانى كۆيۈشكە باشلىدى .  شۇندىمۇ ھەجەرنىڭ ئىچىدىكى شەيتىنى ئۇنى دەيدەيگە سېلىپ   ،
							
							         -  ئەخمەق بولۇپ پىلاندىن يالتىيىپ قالما ھەجەر ، بۇ سېنىڭ كېيىنكى تۇرمۇشۇڭنىڭ بەختلىك  ، خانىشلاردەك ئۆتۈشىڭگە سەۋەبچى بولىدىغان ئەڭ ئاخىرقى ، ئەڭ ياخشى پۇرسەت دەۋاتاتتى . كېچىچە… نەچچە خىل  ئىككىلىنىش  ، زىددىيەت ئىچىدە تۈزۈك ئۇخلىيالماي ، ئۇيان بۇيان ئۆرۈلۈپ تۈننى تاڭغا ئۇلىغان ھەجەر… ئەتىگەندە    سەھەر تۇرۇپ ئاشخانىغا كىرىپ ناشتىلىق تەييارلاشقا چۈشۈپ كەتتى . ئۆيدىكىلەر ئەتىگەنلىك ناشتىنى قىلىپ بولغاندىن كېيىن يولدىشى سىتنىياز كېۋەزنىڭ  ئوتاق ئىشلىرىغا سالىدىغانغا   ماشىنىنى ھەيدەپ ئىشلەمچىلەرنى ئالغىلى يۈرۈپ كەتتى .  ھەجەر  يولدىشى سېتنىيازدىن خاتىرجەم بولغاندىن ، كېيىن ئاشخانىنى ئالدىراش يىغىشتۇرۇپ  ، قاچا- قومۇشنى يۇيۇپ   ئىشنى تۈگەتكەندىن كېيىن   ،  غۇجرا  ئۆيىگە كىرىپ كىيىملىرىنى ئالماشتۇرۇپ چىرايلىق ياسىنىپ  ،  ھويلىدىكى سۇپىدا    پۇرچاق قېسىپ ئولتۇرغان قېيىنانىسى ھاۋاخان ھەدىگە   ،
							
							     -  ئاپا ، ئۇنداق بولسا… مەن بازارغا  ماڭدىم . چۈشتە سىلى جاپا تارتىپ قالىدىغان ، بولدىلا ، دېدى ۋە يەڭگىسى زۆھرەخان بىلەن خوشلىشىپ  كوچا بېشى تەرەپكە قاراپ ماڭدى ، چۈنكى مۇشۇ زامانلاردا يېڭىدىن  توپىلاڭ مەھەللە يوللىرى ئۆزگەرتىپ ياسىلىپ  ، قارىماي يېيتىلىپ      كوچا ئاپتوبۇسى ماڭغۇزغان ئىدى .   ئەمما بۇ چەت يېزىغا يېڭىلا كوچا ئاپتوبۇسى سەپلەنگەن بولغاچقا    ،  ھەر بىر نۆۋەتچى ئاپتوبۇسنىڭ كېلىشىنى ساقلاشقا ئون بەش مىنۇتتىن ئوشۇقراق ۋاقىت كېتەتتى   ،  ھەجەر بېكەتكە يېتىپ كېلىشىگە… قوشنا مەھەللىدىن كەلگەن ئاپتوبۇس يۈرۈپ كەتكەن ئىدى ، ئۇ ناھايىتى تىت-تىت بولغان ھالدا يەنە بىر نۆۋەتچى ئاپتوبۇسنىڭ كېلىشىنى ساقلاپ ئون بەش مىنۇتتەك تۇرۇپ قالدى  ، ئەمما بۇ ئون بەش مىنۇت ۋاقىت    جىددىيچىلىكتە ھەجەر گە    خۇددى بىر يېرىم سائەتتەك ئۇزۇن بىلىنىپ كەتكەن ئىدى . ئاخىرى ئاپتوبۇس يېتىپ كەلدى   ، ھەجەر ئالدىراش ئاپتوبۇسقا چىقىپ خۇددى ئوغرىلىق قىلىپ قويغان ئادەمدەك كىشىلەرنىڭ يۈزىگىمۇ تۈزۈك قارىيالماي بىر ئورۇننى تېپىپ ئولتۇرۇپ    ناھايىتى دىلغول بولغان ھالدا دېرىزىدىن سىرتقا قاراپ  خىيالغا چۆكۈپ كەتتى . ئاپتوبۇستىكى بېلەت ساتقۇچى قىزنىڭ   ،
							
							         -    ھەدە ئاپتوبۇس ئاخىرقى بېكەتكە يېتىپ كەلدى…! دېگەن گېپىدىن چۆچۈپ بېشىنى كۆتۈرۈپ   ، كوچا ئاپتوبۇسنىڭ   شەھەر مەركىزى بېكەتكە كېلىپ توختىغانلىقىنى  كۆرۈپ    ،  تېگى يوق  خىياللاردىن ئۆزىنى يىغىپ  ،    بېلەت ساتقۇچى قىزغا  كۈلۈمسىرەپ قاراپ  ،
							
							    - ھە…كەچۈرۈڭ سىڭلىم   ، خىيال بىلەن بولۇپ دىققەت قىلماپتىمەن…! دېگىنىچە ئىتتىك ئاپتوبۇستىن چۈشتى . ھۆرمەتلىك ئەسەر ئاڭلىغۇچى ئوقۇرمەن دوستلار…!  ھەجەر…بۇ ناھىيە بازىرىغا كېلىپ  ، زۆھرە تاپقان ئەر بىلەن كۆرۈشۈپ  ، ئۇنىڭ بىلەن ناشايان  ئىش قىلىپ   ،  ، راستلا    باشقىلاردىن ھامىلدار بولارمۇ…؟  ئۆزىنىڭ ئاتا بولۇش ئىقتىدارىنىڭ يوقلىقىنى ئېنىق بىلىدىغان    سېتنىياز… ئايالى ھەجەرنىڭ ھامىلدار بولۇپ قالغانلىقىنى ئۇقسا… قانداق بولۇپ كېتەر…؟
						</p>
						<p>
							10-قىسم 
						</p>
						<p>
							 ھەجەر تۈنۈگۈن دوستى زۆھرە بىلەن دېيىشىپ قويغان    مەززىلىك تائام ئاشخانىسىغا يېتىپ كەلگەندە…زۆھرە    يەنە بىر ئەر بىلەن ئاللىبۇرۇن ئاشخانىغا كېلىپ بولغان بولۇپ   ،  ھەجەرنىڭ كېلىشىنى تەقەززالىق بىلەن كۈتۈپ ئولتۇراتتى   ،  ھەجەر ئاشخانا ئىچىگە كىرىپ ئەتراپقا قاراپ     ئاشخانىنىڭ سەل ئىچكىرىگە   قويۇلغان بىر ئۈستەلدە ئولتۇرغان   دوستى  زۆھرە بىلەن      بۇغداي ئۆڭ   ، قوشما قاش    ، بويلىرى ئېگىز   ،    چېچىنى ھازىرقى زامانغا لايىق ياسىتىۋالغان ئۇچىسىغا پادىچىلار ئىشتىنى بىلەن    ھاۋا رەڭ گاڭسىرى كەيگەن      ئوتتۇز ياشلار چامىسىدىكى خېلى قاملاشقان ، بىر ئەر كىشىنىڭ   ئولتۇرغىنىنى كۆرۈپ ئۈلگۈرگەن ئىدى .
							
							      ھەجەر ئاشخانىغا كىرىپ ئەتراپقا تىمىسقىلاپ قاراپ   ئۆزلىرىنى ئىزدەۋاتقىنىنى  كۆرگەندىلا زۆھرە ئورنىدىن تۇرۇپ ھەجەرنى توۋلاپ قول پۇلاڭشىتتى     ،
							
							         ھەجەر ئۇلارنىڭ ئالدىغا كېلىپ    زۆھرە بىلەن يۈزىنى يۈزىگە يېقىپ كۆرۈشۈپ سالاملاشقاندىن كېيىن ئۇنىڭ يېنىدىكى ئەرگە قاراپ   ، سەل ئوڭايسىزلىنىپ لېۋىنى چىشلىگەن ھالدا    باش لىڭشىتىپ سالاملاشتى   ،
							
							بىزنى قوللاپ ئاستىدىكى ئېلاننى چېكىۋېتىپ ئەسەرنى ئۇقىشنى باشلاپ كېتىڭ
							
							      - ۋاي… ۋۇي… جېنىم دوستۇم…! ئەجەپمۇ ساقلاتتىڭ بىزنى…؟ شاكىرجاننىڭ يولۇڭغا تەلمۈرۈپ كۆزلىرى تۆت بولۇپ كەتتى   ،  كېلە جېنىم بۇياققا كېلىپ ئولتۇرە… زۆھرە شۇنداق دەپ ئۇدۇلىدىكى ئەرنىڭ يېنىدىكى ئورۇننى كۆرسەتتى ، ئەمما ھەجەر ئاستا زۆھرەنىڭ يېنىغا كېلىپ ئولتۇردى .   زۆھرە ئىسمىنى شاكىرجان دەپ ئاتىغان ئەر كۆزلىرىدىن شەھۋەت نۇرلىرىنى چېچىپ ھەجەرگە… خۇددى ھازىرلا يەۋېتىدىغاندەك كۆزلىرىنى ئۇنىڭدىن ئۈزەلمەي  تەلمۈرۈپ  ئولتۇراتتى .   زۆھرە ئۇدۇلىدىكى ئەرنىڭ   ھەجەرگە قارىغان ۋاقتىدىكى    كۆزلىرىدىكى شەھۋەت نۇرنى كۆرۈپ    ، بۇ ئەرنىڭ ھەجەرنى بەكلا ياقتۇرۇپ قالغانلىقىنى ھېس قىلدى   . ۋە دەرھال گەپ باشلاپ ئۇلارنى بىر-بىرىگە تونۇشتۇرۇشقا باشلىدى .
							
							        -  مەن سىلەرنى تونۇشتۇرۇپ قوياي    ، بۇ سىزگە گېپىنى قىلىپ بەرگەن كىچىكىمىزدىن بىرگە ئويناپ چوڭ بولغان   ، ھەم مەكتەپتىكى  سەككىز يىللىق  ساۋاقدىشىم  بولغان زاكا ئادىشىم  ھەجەر بولىدۇ…! بوياق بولسا… ساڭا گېپىنى قىلىپ بەرگەن    شاكىرجان بولىدۇ…! ئۆزى ناھايىتى مەرد    خوش  -چاقچاق يىگىت   ،
							
							       - قانداق شاكىرجان…دوستۇم ھەجەر ماختىغىنىمدەك چىرايلىقمىكەن…؟ دېدى زۆھرە قاش- كۆزىنى ئوينىتىپ تۇرۇپ   ، شاكىرجان ئىتتىك ئورنىدىن تۇرۇپ
							
							     ھېلىلا مۇلازىم ئېلىپ كەلگەن پىيالىگە قېنىق دەملەنگەن چايدىن قويۇپ بىر قولىنى كۆكسىگە قويغان ھالدا   ،  پىيالىدىكى چاينى ھەجەرگە ئۇزىتىپ تۇرۇپ   ،
							
							        - ۋاھ ، زۆھرە خېنىم…! راست ئېيتىپتىكەنسىز   ، بۇ دوستىڭىز… سىز ماڭا تەسۋىرلەپ بەرگەندىنمۇ چىرايلىق ئاسماندىكى ئاي…! زېمىنغا چۈشكەن پەرىزات  ئىكەن  ئەمەسمۇ…؟ ھەجەر خېنىم…! سىز بىلەن تونۇشقىنىمغا ناھايىتى خۇشالمەن    ،   دېدى تەكەللۇپ قىلىپ  ،
							
							      ھەجەرمۇ ئورنىدىن سەل قىمىرلاپ ، شاكىرجان سۇنغان چاينى ئىككى قوللاپ ئېلىپ   ،  ئۇنىڭغا قاراپ ، نازلىق كۈلۈپ قويۇپ   ،
							
							        - ۋىيەي… شاكىرجان ئاكا…! ئەجەپمۇ ماختىۋەتتىڭىز    ،  مەنمۇ سىزدەك ئاكام بىلەن تونۇشۇپ قالغىنىمغا خۇشالمەن دېدى   يالغاندىن خىجىل بولغاندەك لېۋىنى چىشلەپ  تۇرۇپ   ،  زۆھرە ھەجەرنىڭ چىرايىدىكى كۈلكىنى كۆرۈپ ئۇنىڭمۇ ئۆزى تونۇشتۇرغان ، بۇ ئەردىن ناھايىتى رازى بولغانلىقىنى ھېس قىلىپ يەتكەن ئىدى .   مۇلازىم ئۇلارنىڭ ئالدىغا كېلىپ نېمە تاماق يەيدىغانلىقىنى سورىدى   ،  شاكىرجان   ھەجەرگە قاراپ   ،
							
							        - نېمە تاماق يەيسىز جېنىم…؟ كۆڭلىڭىز نېمىنى تارتسا تارتىنماي شۇنى بۇيرۇتۇڭ…! بۈگۈن سىلەردەك چىرايلىق گۈزەللەر ئۈچۈن ، بىر داستىخان سېلىپ سىلەرنى مېھمان قىلىۋالاي…! دېدى . ھەجەر   ، شاكىرجان ئىسىملىك بۇ ئەرىنىڭ ئۆزى بىلەن تۇنجى  كۆرۈشۈپلا« جېنىم» دەپ گەپ قىلغىنىدىن    سەل خىجىل بولغان بولسىمۇ ، ئەمما ئەزەلدىن ئېغىر بېسىق  ، ئاياللارنىڭ كۆڭلىنى ئۇتىشنى  ، شېرىن- شېكەر گەپ قىلېشنى بىلمەيدىغان يولدىشى سېتنىيازدىن بۇنداق گەپنى ئاڭلاپ باقمىغان بولغاچقا  …    تەنلىرى يايراپ يۈرىكى ئويناپ كەتكەن ئىدى .  ھەجەر زۆھرەگە لەپپىدە بىر قاراپ قويۇپ   ،
							
							        - سىلەر نېمە يېسەڭلار مەنمۇ شۇنى يەي…! بولدى ، تەكەللۇپ قىلماي ئۆزۈڭلار بۇيرۇتۇڭلار ، زۆھرە ئادىشىم . سەن نېمە يەيسەن…! دەپ سورىدى   ، زۆھرە ، بۇ شاكىرجان دېگەن ئەرنىڭ ھەجەرنى جېنىم دېگىنىدىن    سەل قىزغانغاندەك بولسىمۇ چاندۇرماي    ،
							
							        - ۋاي… ۋۇي… ماۋۇ ئىككىسىنى ، ئەسلى سىلەر بۇرۇنراق كۆرۈشسەڭلار بولار ئىكەنتۇق…؟ بۈگۈن كۆرۈشۈپلا خۇددى ئون يىللىق ئاشىق- مەشۇقلاردەك   «جېنىم» دەپ گەپ قىلىشىپ كەتكىنىنى بۇلارنىڭ…؟ بولدى… بولدى شاكىرجان…! ئۆزىڭىزلا بىلىپ بۇيرۇتىڭە ، بۇ يەردە تەكەللۇپ قىلىشىپ ئولتۇرمايلى ھەممىمىز ئۆز بولۇپ قالغاندىن كېيىن…! دېدى . ھەجەر دوستى زۆھرەنىڭ بۇلارنى ئون يىللىق ئاشىق مەشۇقتەك دېگەن گېپىگە سەل خىجىل بولغاندەك    ، زۆھرەنىڭ   يوتىسىنى يېنىك چىمداپ قويۇپ   ، ئاۋازىنى تۆۋەن چىقىرىپ    ،
							
							       - بولدى قىلە ئادىشىم…! ئادەمنى خىجالەتتە قويماي…! دېدى .   شاكىرجان مۇلازىمنى چاقىرىپ   ،
							
							         - پاقلان كاۋاپ ، تونۇر كاۋاپ    ھەم بېلىق كاۋاپ    ،  بىر نەچچە خىل ئىچىملىك بۇيرۇتقاندىن ، كېيىن . يەنە ئۇنىڭدىن سىرت ، ئۈچ كىشىلىك گۆش سەي لەغمەن بۇيرۇتتى .   ئۇلار تاماق چىققۇچە ئۇيان بۇياندىن سۆزلىشىپ خېلىلا ئۆزلىشىپ قالغان ئىدى ، تاماقتىن كېيىن    زۆھرە ئىتتىك ئورنىدىن تۇرۇپ   ،
							
							        - سىلەرمۇ خېلى ئوبدان تونۇشۇپ ، بىر- بىرىڭلار بىلەن  سىردىشىپ   ، خېلى چىقىشىپ قالدىڭلار ، سىلەر بىردەم ئۆز ئارا  ئەسرالىشىپ ئولتۇرۇپ تۇرۇڭلار… مېنىڭ ئازراق قىلىدىغان ئىشىم بار ئىدى ، تۈگىتىۋېلىپ سىلەر بىلەن ئالاقىلىشاي…! دېگىنىچە ئىتتىك ئورنىدىن تۇرۇپ    ھەجەرگە كۆزىنى قىسىپ قويۇپ ئاشخانىدىن سىرتقا قاراپ ماڭدى . ھەجەرگىمۇ شاكىرجان دېگەن بۇ ئەر يېقىپ قالدىمۇ قانداق…ئەسلىمۇ زۆھرە بىلەن دېيىشىپ قويغان بولغاچقا   ،
							
							       - مېنى ئاشخانىدا  باشقا ئەر بىلەن  يالغۇز  تاشلاپ نەگە بارىسەن…؟ دەپ يالغاندىن بولسىمۇ ناز قىلىپ  زۆھرەنىڭ ئالدىنى    توسۇپ قويمىدى . زۆھرە چىقىپ كەتكەندىن كېيىن شاكىرجان ئورنىدىن تۇرۇپ    ھەجەرگە   ،
							
							       - ھە ، جېنىم بىزمۇ ۋاقىتنى ئۆتكۈزمەي تېزدىن    بىرەر خالىي جاينى تېپىپ ئوبدان بىر مۇڭدىشىپ سىرداشمايمىزمۇ…؟  دېدى   ھەجەرنى ئورنىدىن تۇرغۇزۇشقا ئۇرۇنۇپ  ئۇنىڭ بېلىدىن تۇتۇپ   ،  ھەجەر بۇ شاكىرجان دېگەن ئەرنىڭ ئوچۇقلا گەپ قىلغىنىدىن سەل خىجىل بولۇپ ئوڭايسىزلانغان بولسىمۇ   ، يەنە بىر تەرەپتىن     بۇ ئەرنىڭ مىجەزىنى ياقتۇرۇپ قېلىۋاتقان ئىدى   ، شۇڭلاشقا ھېچبىر ئىككىلەنمەيلا ئورنىدىن تۇرۇپ شاكىرجانغا  ،
							
							         -  ئىككىمىز بىرلىكتە ئاشخانىدىن چىقىپ بىرەر جايغا كىرىشكە بىللە ماڭساق… تونۇش- بىلىشلەر ئۇچراپ قالسا… تازا ياخشى بولماس…؟  شۇڭلاشقا سىز    بەش- ئون  مېتىر   ئالدىدا  ماڭسىڭىز ، مەن سىزنىڭ كەينىڭىزدىن قارىڭىزنى كۆرۈپ ماڭسام… ياخشى بولارمىكىن دەيمەن…؟  بۇ يەردە بىزنىڭ كۆزىمىز تۆت بولغان بىلەن ئەتراپىمىزدا  مىڭلىغان كۆزلەر بىزگە تىكىلىپ تۇرغان بولۇشى مۇمكىن ، شۇڭلاشقا يەنىلا ئېھتىيات قىلغىنىمىز تۈزۈك…! دېدى . شاكىرجان ھەجەرنىڭ ناھايىتى ئەستايىدىل ، ئەتراپلىق قىلغان سۆزلىرىدىن    سۆيۈنۈپ   ،
							
							      - ئەجەب ، مەن بۇ تەرەپىنى  ئويلىماپتىمەن جېنىم…؟ كىچىك بولغىنىڭىز بىلەن بەكلا ئەتراپلىق ئويلايدىكەنسىز   ، ماقۇل ، ئۇنداق بولسا مەن    ئاشخانا ئالدىغا چىقىپ  ، بىرەر كىرا ماشىنىسىنى توسۇپ تۇراي ، سىز شۇ ۋاقىتتا ئىتتىك چىقىپلا ماشىنىغا چىقىۋالسىڭىز ھېچكىم كۆرمەيدۇ…!  ئاندىن ماشىنا بىلەن كىشىلەرنىڭ ئانچە بىر نەزىر چۈشمەيدىغان خالىراق  مېھمانسارايغا كەتمەيمىزمۇ…؟ دېدى     دە…  ئىتتىك ئاشخانىدىن چىقىپ   ،   بىردەم ساقلاپ تۇرۇپ  ،    ئالدىغا كەلگەن بىر نەچچە كىرا ماشىنىسىنى ئۆتكۈزۈۋەتكەندىن كېيىن  ، ئەينەكلىرى قارا رەڭلىك ئىچىنى كۆرگىلى بولمايدىغان بىر  كىرا ماشىنىسىنى توسۇپ  ماشىنىغا چىقتى  ، بۇ ۋاقىتتا كۆزىنى سىرتتىن ئۈزمەي تۇرغان ، ھەجەر ئاشخانىدىن ئىتتىك چىقىپ ماشىنىنىڭ ئارقا ئورۇندۇقىغا چىقىپ ئولتۇردى . ماشىنا تەخمىنەن ئون  مىنۇتتەك ماڭغاندىن كېيىن    بازارنىڭ جەنۇب تەرىپىدىكى بىر خالىي مېھمانساراينىڭ ئالدىغا كېلىپ توختىدى .    شاكىرجان ماشىنىنىڭ   كىراسىنى  تۆلىۋەتكەندىن كېيىن ئىتتىك ماشىنىدىن چۈشۈپ   ئەتراپقا قارىۋەتكەندىن كېيىن ئۆزلەرگە دىققەت قىلغۇدەك ئادەمنىڭ يوقلىقىنى كۆرۈپ   ، ھەجەرنى    ماشىنىدىن چۈشۈردى ۋە ئىككىسى ئالدىراش   مېھمانساراي ئىچىگە كىرىپ كەتتى . ھۆرمەتلىك ئەسەر ئاڭلىغۇچى ئوقۇرمەن دوستلار…! ھەجەر دوستى زۆھرە تونۇشتۇرغان بۇ شاكىرجان ئىسىملىك ئەر بىلەن مېھمانساراي ياتىقىغا چىقىپ راستلا ھامىلدار بولۇپ   ، يولدىشى ، سېتنىيازنىڭ ، باي ، مىليونېر ، ئائىلىسىگە بىر مىراسخور  ئوغۇل پەرزەنت  تۇغۇپ بېرەرمۇ…؟   ھەجەر بۇ ئەر بىلەن بىرگە بولۇپ ھامىلدار بولسا…ئۆزىنىڭ ئەزەلدىن پەرزەنتلىك بولالمايدىغانلىقىنى بىلىدىغان يولدىشى سېتنىياز بىلەن كېيىنكى تۇرمۇشى قانداق بولۇپ كېتەر… ؟ ئەسەرنىڭ داۋامىغا قىزىقسىڭىز نەزىرىڭىز كېيىنكى قىسىمدا بولسۇن…
						</p>
					</div>
					
				</div>
				
			</div>
			
		</main>
		<footer>
			<div class="footer-div" style="">
				<div class="footer-div1">
					<ul>
						<li>نەسىيەت</li>
						<li>شىېئر</li>
						<li>ماقالە</li>
						<li>رومان</li>
						<li>نەسىر</li>
						<li>ماقال-تەمسىل</li>
						<li>ھېكىمەت</li>
					</ul>
				</div>
				<div class="footer-div2">
						<img src="../img/gonggonghao erweima.jpg" alt="">
						<p>بۇكورتنى سىكاندىرلاپ بىزنىڭ سالۇنىمىزنى قۇشىۋېلىڭ</p>
						
					</div>
					<div class="footer-div3 pull-right">
						<img src="../img/未标题-2.png" alt="">
						<p >邮箱：2568233710@qq.com<br />1ro_7chm3t06uu@dingtalk.com</p>
						
					</div>
				</div>
			</div>
		</footer>
		<script src="Roman.js"></script>
		<script>
			var nocapy = document.getElementById('centainer')
			nocapy.onselectstart = function(){
				return false
			}
		</script>
	</body>
</html>